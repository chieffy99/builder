<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Unit 15</title>
</head>
<body>
    <p>File instruction: There will be guidelines as follows หัวเรื่องสำคัญจะมีครื่องหมาย  # อยู่กับตัวเลข เช่น #0  การค้นหาข้อมูลจะทำให้พบหัวเรื่องได้ง่ายหากคุณใช้  index ต่อจากนี้แล้วมองหา # ที่อยู่ในเอกสาร โดยมีเลขตรงกับ index ที่อยู่ต่อจากข้อความนี้</p>
<br>
<p>index</p>
<br>
<p>ชุดวิชา การจัดการความเสี่ยงและหลักการประกันภัยแผนการสอนประจําหน่วย 

หน่วยที่ 15 การประกันวินาศภัยสําหรับองค์กร 

ตอนที่ 
15.1 แนวคิดเกี่ยวกับการประกันวินาศภัยสําหรับองค์กร 15.2 กรมธรรม์ประกันภัยสําหรับองค์กร 
แนวคิด 
1. การประกันวินาศภัยสําหรับองค์กรมีวัตถุประสงค์ที่จะคุ้มครององค์กรหลากหลายประเภท โดย มีกระบวนการในการเลือกซื้อกรมธรรม์ประกันภัยอยู่ 5 ขั้นตอน ซึ่งในปัจจุบันมีช่องทางการ 
เลือกซื้ออยู่หลายทาง 
2. กรมธรรม์ประกันภัยสําหรับองค์กร แบ่งออกได้เป็น 4 ประเภท ได้แก่ กรมธรรม์ประกันภัยที่ คุ้มครองชีวิตและร่างกายของบุคคลขององค์กร กรมธรรม์ประกันภัยที่คุ้มครองทรัพย์สินของ 
องค์กร กรมธรรม์ประกันภัยที่คุ้มครองความรับผิดต่อบุคคลภายนอกขององค์กร และ กรมธรรม์ประกันภัยที่คุ้มครองแบบผสมซึ่งเป็นกรมธรรม์ประกันภัยที่นําเอาความคุ้มครองต่อ 
ชีวิตและร่างกายของบุคคล ทรัพย์สิน และความรับผิดตามกฎหมายต่อบุคคลภายนอกของ องค์กรมารวมกันอยู่ในกรมธรรม์ฉบับเดียว 
วัตถุประสงค์ 
เมื่อศึกษาหน่วยที่ 15 จบแล้ว นักศึกษาสามารถ 
1. อธิบายแนวคิดของการประกันภัยสําหรับองค์กรได้ 
2. อธิบายสาระสําคัญของกรมธรรม์ประกันภัยสําหรับองค์กรแต่ละประเภทได้ 
ตอนที่ 15.1 
แนวคิดเกี่ยวกับการประกันวินาศภัยขององค์กร 
โปรดอ่านหัวเรื่อง แนวคิด และวัตถุประสงค์ของตอนที่ 15.1 แล้วจึงศึกษารายละเอียดต่อไป 
หัวเรื่อง 
แนวคิด 
15.1.1 วัตถุประสงค์และวัตถุที่เอาประกันภัยของการประกันวินาศภัยสําหรับองค์กร 15.1.2 กระบวนการและช่องทางในการซื้อกรมธรรม์ประกันภัยสําหรับองค์กร 
1. การประกันวินาศภัยสําหรับองค์กรมีวัตถุประสงค์ที่จะคุ้มครององค์กรสําหรับ (1) ความ สูญเสียหรือความเสียหายที่เกิดขึ้นต่อชีวิต ร่างกาย อนามัยของบุคคลขององค์กร (2) ความสูญเสียหรือความเสียหายที่เกิดขึ้นต่อทรัพย์สินขององค์กร และ (3) ความ รับผิดตามกฎหมายขององค์กรต่อบุคคลภายนอก โดยมีวัตถุที่เอาประกันภัยเป็นชีวิต ร่างกาย ทรัพย์สิน สิทธิ หรือความรับผิดตามกฎหมายขององค์กร 
2. กระบวนการในการเลือกซื้อกรมธรรม์ประกันภัยสําหรับองค์กรมี 5 ขั้นตอน คือ 1) การ รับรู้ถึงความต้องการ/ปัญหาที่แท้จริงขององค์กร 2) การแสวงหาข้อมูล 3) การประเมิน ทางเลือก 4) การตัดสินใจซื้อ และ 5) พฤติกรรมหลังการซื้อ 
3. ในปัจจุบันมีช่องทางการซื้อกรมธรรม์ประกันภัยสําหรับองค์กรอยู่หลายทาง ที่สําคัญ ได้แก่ การซื้อผ่านนายหน้าประกันวินาศภัย การซื้อผ่านตัวแทนประกันวินาศภัย และ การซื้อกับบริษัทประกันวินาศภัยโดยตรง 
วัตถุประสงค์ 
เมื่อศึกษาตอนที่ 15.1 จบแล้ว นักศึกษาสามารถ 
1. ระบุวัตถุประสงค์และวัตถุที่เอาประกันภัยของการประกันภัยสําหรับองค์กรได้ 2. อธิบายกระบวนการในการเลือกซื้อกรมธรรม์ประกันภัยสําหรับองค์กรได้ 
3. อธิบายช่องทางในการซื้อกรมธรรม์ประกันภัยสําหรับองค์กรได้ </p>
<br>
<br>
<p>เรื่องที่ 15.1.1 
วัตถุประสงค์และวัตถุที่เอาประกันภัยของการประกันวินาศภัย 
สําหรับองค์กร 
การประกันวินาศภัยเป็นเพียงวิธีหนึ่งของการจัดการความเสี่ยงสําหรับองค์กร โดยองค์กรได้มีการ ประเมินความเสี่ยงแล้วว่าควรจะโอนความเสี่ยงไปให้บริษัทประกันวินาศภัยรับความเสี่ยงแทนในเรื่องใด 
บ้างและในขนาดความเสี่ยงเท่าใด โดยแลกเปลี่ยนกับการเสียเบี้ยประกันภัยจํานวนหนึ่งไปให้บริษัทประกัน วินาศภัย แน่นอนว่า การทําประกันภัยไม่ได้ทําให้ความเสี่ยงภัยขององค์กรหมดไป โอกาสที่องค์กรจะ ประสบกับวินาศภัยก็ยังคงมีอยู่ หรือโอกาสที่จะเกิดอุบัติเหตุใดๆ ก็ยังคงมีอยู่ แต่เมื่อมีประกันภัยแล้ว แม้ว่า เกิดวินาศภัยใดๆ ขึ้นก็ตาม หากกรมธรรม์ประกันภัยที่ซื้อไว้ให้ความคุ้มครองวินาศภัยนั้น องค์กรนั้นก็จะ ได้รับการบรรเทาภาระความเสียหายทางการเงินไปส่วนหนึ่งมากหรือน้อยก็ขึ้นอยู่กับจํานวนเงินเอาประกัน 
ภัยหรือจํานวนเงินจํากัดความรับผิดที่ซื้อไว้ 
ดังนั้น จึงต้องทําความเข้าใจก่อนถึง (1) วัตถุประสงค์ของการประกันวินาศภัยสําหรับองค์กร และ (2) วัตถุที่เอาประกันภัยในการประกันภัยสําหรับองค์กร เพื่อให้มีความรู้พื้นฐานในการเลือกซื้อกรมธรรม์ 
ประกันภัยที่เหมาะสมต่อไป 
1. วัตถุประสงค์ของการประกันวินาศภัยสําหรับองค์กร 
การประกันวินาศภัยสําหรับองค์กรมีวัตถุประสงค์ที่จะให้ความคุ้มครององค์กรที่มีฐานะเป็นผู้เอา 
ประกันภัยสําหรับ 
1) ความสูญเสียหรือความเสียหายที่เกิดขึ้นต่อชีวิต ร่างกาย อนามัย ของคณะกรรมการ ผู้บริหาร และพนักงานหรือลูกจ้างขององค์กร 
2) ความสูญเสียหรือความเสียหายที่เกิดขึ้นต่อทรัพย์สินขององค์กรที่ได้เอาประกันภัยไว้จากภัย ต่างๆ ที่ได้รับความคุ้มครองจากกรมธรรม์ประกันภัย และ 
3) ความรับผิดตามกฎหมายขององค์กรตลอดจนกรรมการ ผู้บริหารและพนักงานขององค์กรที่มี ต่อบุคคลภายนอก 
โดยทั่วไป การประกันวินาศภัยที่เกี่ยวข้องกับองค์กรจะถูกออกแบบให้มีลักษณะของความคุ้มครอง 
ต่อความเสียหายทางด้านการเงินซึ่งเป็นผลมาจาก 
1) การที่สมาชิกขององค์กรได้รับอุบัติเหตุจากเหตุการณ์ที่ได้รับความคุ้มครองภายใต้กรมธรรม์ ประกันภัยซึ่งทําให้เกิดการบาดเจ็บ การเจ็บป่วย การสูญเสียอวัยวะที่สําคัญ หรือการเสียชีวิต 
2) การที่ทรัพย์สินขององค์กรได้รับความเสียหายหรือสูญหายจากอุบัติเหตุที่ได้รับความคุ้มครอง 
ภายใต้กรมธรรม์ประกันภัย 

3) การที่องค์กรเกิดความรับผิดตามกฎหมายจากการกระทําละเมิดต่อบุคคลอื่นซึ่งถือเป็นบุคคล ภายนอก ดังที่ประมวลกฎหมายแพ่งและพาณิชย์ มาตรา 420 บัญญัติไว้ว่า “ผู้ใดจงใจหรือประมาทเลินเล่อ ทําต่อบุคคลอื่นโดยผิดกฎหมายให้เขาเสียหายถึงแก่ชีวิตก็ดี แก่ร่างกายก็ดี อนามัยก็ดีเสรีภาพก็ดี ทรัพย์สิน หรือสิทธิอย่างหนึ่งอย่างใดก็ดี ท่านว่าผู้นั้นทําละเมิดจําต้องใช้ค่าสินไหมทดแทนเพื่อการนั้น” แต่สําหรับ ไม่รวมถึง 
การประกันวินาศภัยนั้นจะคุ้มครองเพียงเมื่อการละเมิดนั้นเกิดจากการประมาทเลินเล่อเท่านั้น 
การจงใจหรือเจตนา 
2. วัตถุที่เอาประกันภัยในการประกันวินาศภัยสําหรับองค์กร 
วัตถุที่เอาประกันภัย (Subject Matter of Insurance) ในการประกันภัยสําหรับองค์กรนั้นไม่มี ความแตกต่างกับวัตถุที่เอาประกันภัยสําหรับการประกันภัยสําหรับบุคคล ซึ่งหมายถึง (1) ชีวิต ร่างกาย (2) ทรัพย์สิน สิทธิ และ (3) ความรับผิดตามกฎหมายที่สามารถเอาประกันภัยได้เช่นเดียวกัน แต่มีความ แตกต่างกันเล็กน้อยในเรื่องของการมีส่วนได้เสีย (Insurable Interest) ในวัตถุที่เอาประกันภัยดังกล่าว ด้วย กล่าวคือ องค์กรกับพนักงานย่อมมีความสัมพันธ์กันในฐานะของนายจ้างกับลูกจ้าง ในกรณีที่ลูกจ้าง เกิดเสียชีวิต นายจ้างย่อมได้รับความเสียหายทางการเงินจากการขาดลูกจ้างที่มีฝีมือในการทํางาน ตาม หลักในการพิจารณาว่าส่วนได้เสียอันใดเป็นส่วนได้เสียที่อาจเอาประกันวินาศภัยได้ (อํานวย สุภเวชย์, น. 16) 
ซึ่งจะต้องประกอบด้วย 
ก. ผู้เอาประกันภัยต้องมีส่วนเกี่ยวข้องหรือมีความสัมพันธ์อย่างใดอย่างหนึ่งกับวัตถุที่เอาประกันภัย กล่าวคือ ถ้ามีวินาศภัยเกิดขึ้นแก่วัตถุที่เอาประกันภัย ผู้เอาประกันภัยต้องได้รับความเสียหาย 
ข. ความเสียหายนั้นต้องประมาณเป็นเงินได้ 
ดังนั้น องค์กรสามารถเอาประกันภัยสําหรับชีวิต หรือ ร่างกายของลูกจ้างของบริษัทได้ ซึ่งปกติ องค์กรหลายแห่งมักทําประกันชีวิตกลุ่มหรือประกันอุบัติเหตุและสุขภาพกลุ่มให้ลูกจ้างของบริษัท เป็น 
สวัสดิการประเภทหนึ่งด้วย ในทํานองเดียวกัน นายจ้างสามารถเอาประกันภัยความรับผิดตามกฎหมาย 
ของตนที่อาจจะเกิดขึ้นได้จากการต้องร่วมรับผิดจากการกระทําโดยประมาทเลินเล่อของลูกจ้างของต่อบุคคล อื่นและทําให้ผู้อื่นเสียหายได้ด้วย ส่วนเรื่องทรัพย์สินขององค์กรนั้น องค์กรย่อมเอาประกันภัยทรัพย์สินของ บริษัทหรืออยู่ในการดูแล เก็บรักษา หรืออยู่ในการครอบครองขององค์กรได้อยู่แล้ว 
กิจกรรม 15.1.1 
1. จงอธิบายถึงวัตถุประสงค์ของการประกันวินาศภัยขององค์กร 2. วัตถุที่เอาประกันภัยสําหรับการประกันภัยขององค์กร มีอะไรบ้าง 


แนวตอบกิจกรรม 15.1.1 
1. การประกันวินาศภัยสําหรับองค์กรมีวัตถุประสงค์ที่จะให้ความคุ้มครององค์กรที่มีฐานะเป็น ผู้เอาประกันภัยสําหรับ 
1) ความสูญเสียหรือความเสียหายที่เกิดขึ้นต่อชีวิต ร่างกาย อนามัย ของคณะกรรมการ ผู้บริหารและพนักงานหรือลูกจ้างขององค์กร 
2) ความสูญเสียหรือความเสียหายที่เกิดขึ้นต่อทรัพย์สินขององค์กรที่ได้เอาประกันภัยไว้จาก ภัยต่างๆ ที่ได้รับความคุ้มครองจากกรมธรรม์ประกันภัย และ 
3) ความรับผิดตามกฎหมายขององค์กรตลอดจนกรรมการ ผู้บริหารและพนักงานขององค์กร ที่มีต่อบุคคลภายนอก 
2. วัตถุที่เอาประกันภัยสําหรับการประกันวินาศภัยขององค์กร ได้แก่ (1) ชีวิต ร่างกาย (2) ทรัพย์สิน สิทธิ และ (3) ความรับผิดตามกฎหมาย </p>
<br>
<br>
<p>เรื่องที่ 15.1.2 
กระบวนการและช่องทางในการซื้อกรมธรรม์ประกันภัยสําหรับองค์กร 
โดยทั่วไปแล้ว องค์กรในฐานะที่เป็นผู้ซื้อการประกันวินาศภัยย่อมมีความต้องการที่จะโอนความ เสี่ยงในวินาศภัยที่อาจจะเกิดขึ้นต่อตนเอง หรือทรัพย์สิน หรือ ต่อบุคคลอื่นจากความประมาทของตนไป ให้ผู้รับประกันภัยและย่อมต้องการความมั่นใจว่า เมื่อเกิดวินาศภัยที่ได้รับความคุ้มครองขึ้นแล้วตามสัญญา 
ประกันภัย ผู้รับประกันภัยจะชดใช้ค่าสินไหมทดแทนให้ตามสัญญาประกันภัย องค์กรจึงควรพิจารณาดําเนินการ ตามขั้นตอนของกระบวนการซื้อกรมธรรม์ประกันภัยและพิจารณาช่องทางการซื้อที่เหมาะสม 
กระบวนการในการซื้อกรมธรรม์ประกันภัยสําหรับองค์กร 
องค์กรย่อมคํานึงถึงการประกันภัยที่ให้ความคุ้มครองต่อองค์กรของตนรวมถึงพนักงานที่ทําให้ 
สามารถมั่นใจได้ว่าการดําเนินงานขององค์กรจะมีความมั่นคงและมีเสถียรภาพทางการเงิน และหากเกิด 
วินาศภัยขึ้น ก็จะสามารถคืนกลับสู่สภาพเดิมได้โดยเร็ว การพิจารณาถึงความเสี่ยงขององค์กรต้องให้ ครอบคลุมทุกด้าน องค์กรมีตั้งแต่ขนาดย่อมไปจนถึงขนาดใหญ่ และมีลักษณะของการประกอบกิจการที่ แตกต่างกันไป การพิจารณาเลือกซื้อประกันภัยจึงต้องศึกษาอย่างระมัดระวังและพิจารณาถึงทางเลือกที่ 
แตกต่างกันไปด้วย 

ในการเลือกซื้อกรมธรรม์ประกันภัย องค์กรสามารถนํากระบวนการการตัดสินใจซื้อผลิตภัณฑ์ที่ ฟิลลิป คอตเลอร์ แนะนําไว้ในหนังสือ Marketing Management (Kotler, 1988, pp. 194-205) มาปรับ ใช้ได้ โดยมีขั้นตอน 5 ขั้นตอน ดังนี้ 
1. การรับรู้หรือระบุถึงความต้องการ ปัญหา องค์กรหรือผู้ที่ได้รับมอบหมายให้เป็นผู้พิจารณา ขั้นต้นในการซื้อประกันภัย 
จําเป็นต้องทําการวิเคราะห์ถึงความต้องการที่แท้จริงหรือปัญหาด้านความเสี่ยง ขององค์กรก่อน องค์กรที่มีการจัดการความเสี่ยงขององค์กรอยู่แล้วจะมีความสามารถในการระบุถึงความ 
ต้องการและปัญหาที่จะเชื่อมโยงถึงการซื้อกรมธรรม์ประกันภัยได้ง่าย เพราะได้มีการพิจารณาถึงการโอน 
ความเสี่ยงไปให้การประกันภัย และการพิจารณาถึงโอกาสที่จะเกิดความเสี่ยงและผลกระทบที่จะเกิดขึ้นต่อ องค์กรมาก่อนแล้ว แน่นอนว่า ประการแรก องค์กรที่มีธรรมาภิบาลนั้นย่อมต้องการปฏิบัติตามกฎหมาย หรือระเบียบข้อบังคับที่กําหนดขึ้นเป็นเรื่องพื้นฐาน ผู้บริหารองค์กรหรือผู้ทําหน้าที่เลือกซื้อกรมธรรม์ประกันภัย 
ต้องมีความรู้ว่าองค์กรของตนจําเป็นต้องซื้อกรมธรรม์ประกันภัยใดบ้างเพื่อให้เป็นไปตามกฎหมาย ตัวอย่าง เพื่อให้รถยนต์ของ องค์กรสามารถนําไปใช้ได้และเพื่อใช้ในการต่อทะเบียนเสียภาษีรถยนต์ประจําปี หรือองค์กรที่เป็นเจ้าของ 
เช่น องค์กรที่มีรถยนต์ใช้ในกิจการ จําเป็นต้องมีกรมธรรม์ประกันภัยรถยนต์ภาคบังคับ 
อาคารสูงตั้งแต่ 23 เมตรขึ้นไปต้องทําประกันภัยความรับผิดตามกฎหมายต่อบุคคลภายนอก เป็นต้น ประการที่สอง องค์กรมีความเสี่ยงใดบ้างที่สามารถรับความเสี่ยงไว้ได้เองและมีความเสี่ยงใดบ้างที่ควรจะ โอนไปให้บริษัทประกันวินาศภัยรับเสี่ยงแทนเพื่อลดผลกระทบทางการเงินขององค์กรที่อาจเกิดขึ้นหากเกิด 
ทั้งนี้ขึ้นอยู่กับการพิจารณาของบริษัท 
วินาศภัย โดยทั่วไปแล้ว การโอนความเสี่ยงขององค์กรไปให้ผู้รับประกันภัยอาจจะเป็นการโอนเพียงบางส่วน โดยรับความเสี่ยงไว้เองบางส่วนก็ได้ หรือโอนความเสี่ยงทั้งหมดก็ได้ ประกันวินาศภัยว่าจะรับไว้มากน้อยเพียงใด การพิจารณาถึงการโอนความเสี่ยงว่ามากน้อยเพียงใดนั้น จําเป็นต้องครอบคลุมทุกด้าน กล่าวคือ ความเสี่ยงภัยที่จะเกิดขึ้นต่อชีวิตและทรัพย์สิน 
รวมถึงความรับผิด ตามกฎหมายทุกประเภทจะทําให้เกิดความสูญเสียหรือเสียหายอะไรบ้างและเป็นจํานวนเงินเท่าใด และจะ ทําให้เกิดผลกระทบต่อองค์กรอย่างไรต่อไป ต่อจากนั้น จึงเลือกความคุ้มครองและแบบกรมธรรม์ประกันภัย ที่เห็นว่าเหมาะสมต่อไป 
ขอยกตัวอย่างว่า บริษัทเอบี (ประเทศไทย) จํากัด เป็นบริษัทขนาดใหญ่ประกอบธุรกิจผลิตเสื้อผ้า เพื่อการส่งออก มีทรัพย์สินต่างๆ ได้แก่ โรงงานผลิต เครื่องจักรและอุปกรณ์ ตลอดจนวัตถุดิบที่ใช้ใน การผลิต สต็อกสินค้าสําเร็จรูป รถยนต์ รถบรรทุก รถจักรยานยนต์ และมีพนักงานและคนงานจํานวนมาก ต้องการซื้อการประกันวินาศภัย ประเด็นที่บริษัทต้องพิจารณาก่อน 2 ประการก็คือ ประการแรก มีกฎหมาย หรือระเบียบข้อบังคับอะไรบ้างที่บริษัทต้องปฏิบัติตาม และประการที่สอง บริษัทมีความเสี่ยงภัยอะไรบ้าง มีโอกาสมากน้อยเพียงใดที่จะเกิดขึ้น และหากเกิดวินาศภัยขึ้นมา ด้วยมาตรการการป้องกันภัยที่บริษัทมี 
อยู่จะเกิดผลกระทบต่อบริษัทอย่างไรบ้างและมีขนาดเท่าใด อาจพิจารณาได้ตามตัวอย่างดังนี้ 
การประกันวินาศภัยสําหรับองค์กร 
จากการวิเคราะห์โอกาสและผลกระทบเพื่อพิจารณาความจําเป็นในการซื้อประกันภัย ผู้วิเคราะห์ 
ของบริษัทเอบีซี เสนอความเห็นต่อผู้บริหารว่า ณ ขณะนี้ บริษัทควรเลือกซื้อการประกันภัยเพียง 3 ประเภทตามลําดับของความเสี่ยง คือ มีโอกาสและผลกระทบปานกลางถึงมาก คือ (1) การประกันภัย คุ้มครองความเสียหายต่อทรัพย์สินต่างๆ เช่น โรงงาน โกดังเก็บวัตถุดิบและสต็อกสินค้า เครื่องจักรและ อุปกรณ์ (2) การประกันภัยธุรกิจหยุดชะงัก และ (3) การประกันภัยรถยนต์ภาคบังคับและภาคสมัครใจ 

2. การแสวงหาข้อมูล เมื่อผู้บริหารขององค์กรได้ทราบข้อเสนอแล้วและให้ความเห็นชอบ ลําดับ ต่อไปคือการแสวงหาข้อมูลเกี่ยวกับผลิตภัณฑ์ประกันวินาศภัยที่ต้องการและบริษัทประกันวินาศภัยที่ขาย 
ผลิตภัณฑ์เหล่านั้นเพื่อเสนอต่อผู้บริหารในการใช้ประกอบการตัดสินใจ ข้อมูลอาจหาได้จากแหล่งต่างๆ เช่น จากสื่อโฆษณา จากพนักงานขาย จากแวดวงคนรู้จัก ญาติสนิทมิตรสหาย เว็บไซต์ของบริษัทประกัน วินาศภัยและบริษัทนายหน้าประกันภัย หรือหน่วยงานกํากับและส่งเสริมธุรกิจประกันภัย ขั้นตอนที่สําคัญ 
คือการหาข้อเสนอเกี่ยวกับแบบกรมธรรม์ประกันภัยที่ต้องการ อาจจะกระทําโดยติดต่อให้บริษัทประกัน 
วินาศภัยมากกว่าหนึ่งแห่งทําข้อเสนอการประกันภัยให้ตามตามประเภทการประกันวินาศภัยที่ต้องการ 
3. การประเมินทางเลือก หลังจากได้ข้อมูลตามที่ต้องการแล้ว ผู้บริหารควรประเมินทางเลือกที่ เหมาะสมที่สุดโดยเปรียบเทียบข้อมูลเกี่ยวกับผลิตภัณฑ์ประกันภัยและบริษัทประกันวินาศภัยที่ได้รับมา ในการประเมินนี้ ผู้บริหารต้องกําหนดเกณฑ์ที่จะใช้ในการประเมินซึ่งโดยทั่วไป เกณฑ์เบื้องต้นจะเป็นเรื่อง ต่อไปนี้ 
3.1 รายละเอียดของกรมธรรม์ประกันภัย เช่น แบบกรมธรรม์ประกันภัย ขอบเขตความ คุ้มครอง ข้อยกเว้น และเงื่อนไขกรมธรรม์ประกันภัย จํานวนเงินเอาประกันภัย จํานวนเงินเอาประกันภัย ย่อย หรือจํานวนเงินจํากัดความรับผิดที่บริษัทกําหนด 
3.2 จํานวนเบี้ยประกันภัยที่ต้องชําระ 
3.3 ชื่อเสียงของบริษัทประกันวินาศภัย ซึ่งอาจพิจารณาจากเรื่องของการฝ่าฝืนกฎหมาย 
และฐานะเงินกองทุน 
จากการพิจารณาตามเกณฑ์ที่กําหนดไว้ ผู้บริหารพบว่า 
1) แบบกรมธรรม์ประกันวินาศภัยที่ให้ความคุ้มครองทรัพย์สินได้นั้นมี 2 แบบ คือ กรมธรรม์ประกันอัคคีภัย และกรมธรรม์ประกันความเสี่ยงภัยทุกชนิด (ทรัพย์สิน) ซึ่งกรมธรรม์ประกันภัย ความเสี่ยงภัยทุกชนิด (ทรัพย์สิน) ให้ความคุ้มครองที่กว้างขวางกว่าและมีรายละเอียดค่อนข้างซับซ้อน ในขณะที่เบี้ยประกันภัยกลับต่ํากว่ากรมธรรม์ประกันอัคคีภัย ส่วนแบบกรมธรรม์ประกันภัยธุรกิจหยุดชะงัก 
และกรมธรรม์ประกันภัยรถยนต์นั้น ไม่มีความแตกต่างกัน 
2) ความคุ้มครอง ข้อยกเว้นและเงื่อนไขกรมธรรม์ประกันภัยทั้ง 3 ประเภทมีความ แตกต่างกันเพียงเล็กน้อยเท่านั้น 
3) จํานวนเบี้ยประกันภัย สําหรับกรมธรรม์ประกันภัยรถยนต์ภาคสมัครใจ มีบริษัท ประกันวินาศภัย 1 รายที่เสนอเบี้ยประกันภัยของกลุ่มรถยนต์ของบริษัทต่ํากว่าบริษัทอื่นๆ ถึง 10% 
4) ผู้บริหารพบว่า บริษัทประกันภัยรายที่เสนอเบี้ยประกันภัยต่ําที่สุดนั้น มีฐานะเงิน กองทุนไม่ดีนักและมีชื่อปรากฏอยู่ในรายชื่อบริษัทที่ฝ่าฝืนกฎหมายด้วย 
5) บริษัทประกันวินาศภัยทุกรายเสนอให้ส่วนลดเบี้ยประกันภัยโดยตรงกับบริษัท 
สําหรับกรมธรรม์ประกันภัยทั้ง 3 ประเภท ระหว่าง 10%-15% 
ผู้บริหารจึงสั่งการให้ผู้รับผิดชอบติดต่อบริษัทนายหน้าประกันวินาศภัยมาสามรายเพื่อให้จัดทํา 
แผนการประกันภัยให้ โดยเชื่อว่าการมีนายหน้าประกันวินาศภัยจะทําให้ได้ข้อเสนอที่ดีกว่าที่ได้มาจาก บริษัทประกันวินาศภัยโดยตรง และเพื่อที่จะได้รับฟังข้อเสนอแนะเกี่ยวกับความคุ้มครองและข้อยกเว้นของ 

กรมธรรม์ประกันภัยทั้ง 3 ประเภท โดยเฉพาะสําหรับกรมธรรม์ประกันภัยความเสี่ยงภัยทุกชนิด (ทรัพย์สิน) และกรมธรรม์ประกันภัยธุรกิจหยุดชะงักซึ่งมีความซับซ้อน และคาดหวังถึงความช่วยเหลือด้านการบริการ ด้านสินไหมทดแทนในอนาคตจากบริษัทนายหน้าประกันวินาศภัยด้วย หนึ่งสัปดาห์หลังจากนั้น บริษัท นายหน้าประกันวินาศภัยทั้งสามรายได้ส่งแผนการประกันภัยมาให้และนัดวันนําเสนอ ซึ่งผู้บริหารได้นัด หมายผู้รับผิดชอบงานต่างๆ มาร่วมพิจารณาด้วย 
4. การตัดสินใจซื้อ หลังจากที่มีการประชุมร่วมกันกับบริษัทนายหน้าประกันวินาศภัยทั้งสามราย ตามลําดับแล้ว ผู้บริหารตัดสินใจว่าจะซื้อการประกันวินาศภัยทั้ง 3 ประเภทผ่านบริษัทนายหน้าประกัน วินาศภัยรายหนึ่งโดยเลือกซื้อกับบริษัทประกันวินาศภัยรายเดียวเท่านั้น และได้ทําหนังสือแต่งตั้งบริษัท นายหน้าประกันวินาศภัยรายนั้นเป็นผู้ดูแลการประกันภัยให้กับบริษัท 
5. พฤติกรรมหลังการซื้อ หลังจากที่บริษัทได้ซื้อกรมธรรม์ประกันภัยเสร็จสิ้นไปแล้วก็จะมีความ 
คาดหวังที่จะได้รับการบริการหลังการซื้อรวมไปถึงการบริการด้านการชดใช้ค่าสินไหมทดแทนจากบริษัท 
บริษัท 
นายหน้าประกันวินาศภัยและบริษัทประกันวินาศภัยด้วย หากพบว่าการบริการเป็นไปตามที่คาดหวัง ก็มีโอกาสที่จะซื้อกรมธรรม์ประกันภัยประเภทอื่นเพิ่มหรือซื้อซ้ํา (ต่ออายุกรมธรรม์ประกันภัย) ได้ง่าย แต่ หากการบริการหลังการซื้อต่ํากว่าที่คาดหวังไว้ บริษัทก็อาจจะไม่ต่ออายุกรมธรรม์ประกันภัยและเปลี่ยน 
ไปใช้บริการของบริษัทนายหน้าประกันวินาศภัยรายอื่นหรือบริษัทประกันวินาศภัยรายอื่นก็ได้ และอาจ 
ทําการร้องเรียนไปยังหน่วยงานที่เกี่ยวข้องด้วย 
ช่องทางการจัดซื้อกรมธรรม์ประกันภัยสําหรับองค์กร 
ในการติดต่อซื้อกรมธรรม์ประกันภัย องค์กรควรทราบถึงช่องทางการจําหน่ายของบริษัทประกัน วินาศภัยในปัจจุบันว่ามีช่องทางใดบ้างที่เหมาะสมกับตนเอง สําหรับองค์กรที่มีธุรกรรมการกู้ยืมเงินจาก สถาบันการเงินเพื่อซื้อนําไปลงทุนหรือซื้อทรัพย์สินนั้น โดยปกติ สถาบันการเงินจะเป็นผู้จัดประกันภัยให้ เพื่อเป็นหลักประกันการกู้ยืมเงินอยู่แล้วโดยเฉพาะในปีแรก ซึ่งผู้กู้ไม่มีสิทธิเลือกบริษัทประกันภัยหรืออาจ 
จะมีก็เพียงจากรายชื่อบริษัทประกันวินาศภัยไม่กี่รายที่เป็นพันธมิตรกับสถาบันการเงินนั้นๆ เท่านั้น ใน กรณีทั่วไป องค์กรควรพิจารณาเลือกซื้อประกันภัยได้จากช่องทางหลักต่อไปนี้ 
1. การซื้อกับนายหน้าประกันวินาศภัย 2. การซื้อกับตัวแทนประกันวินาศภัย 
3. การซื้อกับบริษัทประกันวินาศภัยโดยตรง 
การซื้อกรมธรรม์ประกันภัยกับช่องทางทั้ง 3 ช่องทางนี้ เหมาะสมกับองค์กรเป็นกรณีๆ ไป หาก เป็นองค์กรที่มีการประกอบธุรกิจขนาดใหญ่และซับซ้อน เช่น บริษัทน้ํามัน กลุ่มโรงพยาบาล บริษัทที่มี เครือข่ายต่างประเทศ เป็นต้น การใช้ช่องทางนายหน้าประกันวินาศภัยประเภทนิติบุคคลอาจเหมาะสมที่สุด เพราะติดต่อทําธุรกิจกับบริษัทประกันวินาศภัยหลายแห่ง สามารถนําผลิตภัณฑ์ประกันวินาศภัยที่องค์กร ต้องการมาเปรียบเทียบกันได้ และอาจสามารถที่จะต่อรองความคุ้มครอง จํานวนเงินเอาประกันภัยและเบี้ย ประกันภัยได้ด้วยปริมาณงานและเบี้ยประกันภัยที่มีอยู่ ที่สําคัญก็คือ นายหน้าประกันภัยนิติบุคคลหลาย 

รายจะมีความรู้ความสามารถทางด้านการจัดการความเสี่ยงภัยและการประกันภัยต่อมากพอที่จะให้ 
คําแนะนําในการจัดประกันภัยได้อย่างเหมาะสม 
องค์กรขนาดเล็กถึงขนาดกลาง อาจซื้อกรมธรรม์ประกันภัยผ่านตัวแทนประกันวินาศภัยได้ แต่ก็ อาจมีข้อด้อยอยู่ตรงที่ไม่สามารถหาข้อเปรียบเทียบผลิตภัณฑ์ประกันวินาศภัยได้มากนัก เพราะตัวแทน ประกันวินาศภัยย่อมต้องใช้ผลิตภัณฑ์ประกันวินาศภัยของบริษัทที่ตนเองสังกัดอยู่เท่านั้น 
สําหรับการซื้อกับบริษัทประกันวินาศภัยโดยตรงนั้น องค์กรสามารถติดต่อให้บริษัทประกัน 
วินาศภัยมากกว่าหนึ่งรายทําการประมูลเสนอราคาและเงื่อนไขความคุ้มครองในการรับประกันภัยตาม 
เงื่อนไขที่บริษัทกําหนดไว้มาให้พิจารณาเปรียบเทียบได้ แต่อาจมีข้อด้อยตรงที่ไม่มีคนกลางประกันภัยทํา หน้าที่เปรียบเทียบผลิตภัณฑ์ประกันภัยและให้คําแนะนํา 
กิจกรรม 15.1.2 
1. จงระบุขั้นตอนในกระบวนการการเลือกซื้อกรมธรรม์ประกันภัยขององค์กร 2. จงระบุช่องทางการเลือกซื้อกรมธรรม์ประกันวินาศภัยที่เหมาะสมสําหรับองค์กร 
แนวตอบกิจกรรม 15.1.2 
1. ขั้นตอนในกระบวนการการเลือกซื้อกรมธรรม์ประกันภัยขององค์กรมี 5 ขั้นตอน ได้แก่ 1) การรับรู้หรือระบุความต้องการที่แท้จริงหรือปัญหาด้านความเสี่ยงขององค์กร 2) การแสวงหาข้อมูลเกี่ยวกับกรมธรรม์ประกันภัยและบริษัทประกันวินาศภัย 
3) การประเมินทางเลือกเกี่ยวกับกรมธรรม์ประกันภัยและบริษัทประกันวินาศภัย 4) การตัดสินใจซื้อกรมธรรม์ประกันภัยกับบริษัทประกันวินาศภัย 
5) พฤติกรรมหลังการซื้อด้านความพึงพอใจ 
2. สําหรับองค์กร ช่องทางการเลือกซื้อกรมธรรม์ประกันวินาศภัยที่เหมาะสมมี 3 ช่องทาง คือ 
1) ผ่านนายหน้าประกันวินาศภัย 
2) ผ่านตัวแทนประกันวินาศภัย 
3) ติดต่อโดยตรงกับบริษัทประกันวินาศภัย</p>
<br>
<br>
<p>ตอนที่ 15.2 
กรมธรรม์ประกันภัยสําหรับองค์กร 
โปรดอ่านหัวเรื่อง แนวคิด และวัตถุประสงค์ของตอนที่ 15.2 แล้วจึงศึกษารายละเอียดต่อไป 
หัวเรื่อง 
แนวคิด 
15.2.1 กรมธรรม์ประกันภัยที่คุ้มครองชีวิตและร่างกาย 
15.2.2 กรมธรรม์ประกันภัยที่คุ้มครองทรัพย์สินขององค์กร 
15.2.3 กรมธรรม์ประกันภัยที่คุ้มครองความรับผิดตามกฎหมายขององค์กร 15.2.4 กรมธรรม์ประกันภัยที่คุ้มครองแบบผสม 
1. กรมธรรม์ประกันภัยสําหรับองค์กรที่คุ้มครองชีวิตและร่างกายของบุคคล ให้ความ คุ้มครองความเสียหายทางด้านการเงินขององค์กรซึ่งเป็นผลมาจากการที่บุคลากรของ องค์กรได้รับผลกระทบจากการบาดเจ็บ เจ็บป่วย สูญเสียอวัยวะ สูญเสียโอกาสในการ หารายได้รวมทั้งสูญเสียชีวิตจากอุบัติเหตุหรือเหตุการณ์ที่ได้รับความคุ้มครอง กรมธรรม์ ประกันภัยที่แพร่หลายได้แก่ กรมธรรม์ประกันภัยอุบัติเหตุกลุ่ม กรมธรรม์ประกันภัย อุบัติเหตุการเดินทางกลุ่ม กรมธรรม์ประกันภัยสุขภาพกลุ่ม กรมธรรม์ประกันภัย อุบัติเหตุสําหรับนักเรียน นิสิต นักศึกษา 
2. กรมธรรม์ประกันภัยที่คุ้มครองทรัพย์สินสําหรับองค์กร ให้ความคุ้มครองความเสียหาย 
ทางด้านการเงินขององค์กรซึ่งเป็นผลมาจากความเสียหายหรือความสูญหายที่เกิดขึ้น ต่อทรัพย์สินขององค์กร กรมธรรม์ประกันภัยที่แพร่หลายได้แก่ กรมธรรม์ประกันอัคคี 
ภัย กรมธรรม์ประกันความเสี่ยงภัยทรัพย์สิน กรมธรรม์ประกันภัยธุรกิจหยุดชะงัก และ 
กรมธรรม์ประกันภัยการขนส่งสินค้าภายในประเทศ กรมธรรม์ประกันภัยการขนส่งสินค้า 
ทางทะเล และการประกันภัยตัวเรือ 
3. กรมธรรม์ประกันภัยความรับผิดต่อบุคคลภายนอกสําหรับองค์กร ให้ความคุ้มครองความ 
เสียหายทางด้านการเงินขององค์กรในกรณีที่องค์กรหรือบุคลากรขององค์กรกระทําการ โดยประมาทเลินเล่อต่อบุคคลภายนอกทําให้บุคคลภายนอกต้องได้รับบาดเจ็บ เจ็บป่วย เสียชีวิต หรือทรัพย์สินของบุคคลภายนอกได้รับความเสียหาย ทําให้องค์กรมีความ รับผิดตามกฎหมาย กรมธรรม์ประกันภัยความรับผิดต่อบุคคลภายนอกสําหรับองค์กรที่ แพร่หลาย ได้แก่ กรมธรรม์ประกันภัยความรับผิดต่อบุคคลภายนอก กรมธรรม์ประกันภัย ความรับผิดจากการประกอบวิชาชีพ กรมธรรม์ประกันภัยความรับผิดของกรรมการและ 
เจ้าหน้าที่ และกรมธรรม์ประกันภัยความรับผิดตามกฎหมายต่อความเสียหายที่เกิดขึ้น จากสินค้าที่ไม่ปลอดภัย 

4. กรมธรรม์ประกันภัยที่คุ้มครองแบบผสมสําหรับองค์กร เป็นกรมธรรม์ประกันภัยที่นําเอา ความคุ้มครองต่อชีวิตและร่างกายของบุคคล ทรัพย์สิน และความรับผิดตามกฎหมาย ต่อบุคคลภายนอกมารวมกันอยู่ในกรมธรรม์ฉบับเดียว กรมธรรม์ประเภทนี้ที่เป็นที่นิยม กันได้แก่ กรมธรรม์ประกันภัยรถยนต์ภาคสมัครใจ กรมธรรม์ประกันภัยการปฏิบัติงาน ตามสัญญา กรมธรรม์ประกันภัยป้ายโฆษณา และกรมธรรม์ประกันภัยหม้อน้ําและ ภาชนะรับแรงดัน 
วัตถุประสงค์ 
เมื่อศึกษาตอนที่ 15.2 จบแล้ว นักศึกษาสามารถ 
1. อธิบายสาระสําคัญของกรมธรรม์ประกันภัยที่คุ้มครองชีวิตและร่างกายของบุคคลของ 
องค์กรได้ 
2. อธิบายสาระสําคัญของกรมธรรม์ประกันภัยที่คุ้มครองทรัพย์สินขององค์กรได้ 
3. อธิบายสาระสําคัญของกรมธรรม์ประกันภัยที่คุ้มครองความรับผิดตามกฎหมายของ 
องค์กรได้ 
4. อธิบายสาระสําคัญของกรมธรรม์ประกันภัยที่คุ้มครองแบบผสมสําหรับองค์กรได้ 5. ระบุตัวอย่างกรมธรรม์ประกันภัยสําหรับองค์กรแต่ละประเภทได้ </p>
<br>
<br>
<p>เรื่องที่ 15.2.1 
กรมธรรม์ประกันภัยที่คุ้มครองชีวิตและร่างกาย 
เช่นเดียวกันกับกรมธรรม์ประกันวินาศภัยสําหรับบุคคล การประกันวินาศภัยสําหรับองค์กรมีแบบ กรมธรรม์ประกันภัยอยู่เป็นจํานวนมากซึ่งสามารถจัดประเภทออกเป็น 4 ประเภทใหญ่ๆ ตามความคุ้มครอง ที่มีต่อวัตถุที่เอาประกันภัย ได้แก่ 
1. กรมธรรม์ประกันภัยที่คุ้มครองชีวิตและร่างกาย 2. กรมธรรม์ประกันภัยที่คุ้มครองทรัพย์สิน 
3. กรมธรรม์ประกันภัยที่คุ้มครองความรับผิดตามกฎหมาย 4. กรมธรรม์ประกันภัยที่คุ้มครองแบบผสม 
อนึ่ง เนื่องจากกรมธรรม์ประกันภัยสําหรับบุคคลและองค์กรในประเทศไทยหลายประเภทที่ใช้แบบ 
กรมธรรม์ประกันภัยแบบเดียวกันและมีสาระสําคัญของความคุ้มครอง เงื่อนไขและข้อยกเว้นเหมือนกัน เช่น กรมธรรม์ประกันภัยรถยนต์ภาคบังคับและภาคสมัครใจ หรือกรมธรรม์ประกันภัยประเภทอื่นที่มีชื่อ แตกต่างกันไปแต่มีสาระสําคัญของความคุ้มครอง เงื่อนไขและข้อยกเว้นเหมือนกันกับกรมธรรม์ประกันภัย สําหรับบุคคล เช่น กรมธรรม์ประกันภัยอุบัติเหตุ กรมธรรม์ประกันภัยอุบัติเหตุและสุขภาพ จะไม่นําความ มากล่าวซ้ําอีกในเรื่องที่จะกล่าวต่อไปนี้ แต่จะกล่าวถึงเฉพาะส่วนที่มีความแตกต่างที่สําคัญเท่านั้น 
กรมธรรม์ที่คุ้มครองชีวิตและร่างกาย 
พนักงานและผู้บริหารเป็นสินทรัพย์ที่มีความสําคัญยิ่งต่อการดําเนินกิจการขององค์กรทั้งในด้าน ความดํารงคงอยู่ของพนักงานและผู้บริหารที่มีความรู้ความสามารถในการปฏิบัติงานตามหน้าที่ของตน รวมทั้ง สภาพการแข่งขันของธุรกิจที่ทําให้องค์กรต้องพยายามรักษาพนักงานและผู้บริหารไว้ให้นานที่สุด องค์กร จึงจําเป็นต้องจัดหาสิทธิประโยชน์และสวัสดิการที่เหมาะสมให้แก่พนักงานและผู้บริหารเหล่านั้นตามกําลัง 
ความสามารถและเงินทุนขององค์กร องค์กรหลายแห่งอาจจะจัดให้มีการประกันสังคมและกองทุนสํารอง เลี้ยงชีพให้แก่พนักงานเท่านั้น ในขณะที่องค์กรอีกหลายแห่งมีการจัดทําประกันภัยเพิ่มเติมให้แก่พนักงาน 
ด้วย 
นอกจากนั้น นิติบุคคลที่เป็นสถาบันการศึกษา เช่น โรงเรียน วิทยาลัย หรือมหาวิทยาลัย ก็มี อาจารย์ เจ้าหน้าที่ นักเรียน นิสิต นักศึกษาที่สถาบันการศึกษาเองต้องให้การดูแล โดยเฉพาะในขณะที่ นักเรียน นิสิต นักศึกษากําลังศึกษาอยู่ในสถาบันการศึกษา หรือออกไปทํากิจกรรมนอกสถาบันการศึกษา เช่น ไปร่วมทํากิจกรรมทัศนศึกษา เป็นต้น ก็สามารถซื้อกรมธรรม์ประกันภัยเพื่อคุ้มครองนักเรียน นิสิต นักศึกษาได้ด้วย และซื้อกรมธรรม์ประกันภัยเพื่อคุ้มครองอาจารย์และเจ้าหน้าที่ได้ด้วย 

ธุรกิจบางประเภทเกี่ยวข้องกับการนําเที่ยวทั้งภายในและภายนอกประเทศ มีความรับผิดชอบใน การดูแลนักท่องเที่ยวรวมถึงมัคคุเทศก์ในระหว่างการเดินทางท่องเที่ยวที่ตนจัดขึ้น สามารถซื้อกรมธรรม์ ประกันภัยคุ้มครองนักท่องเที่ยวและมัคคุเทศก์ได้เช่นเดียวกัน 
กรมธรรม์ประกันภัยที่คุ้มครองด้านชีวิตและร่างกายของพนักงานและผู้บริหารที่องค์กรนิยมซื้อกัน 
มาก นอกจากกรมธรรม์ประกันชีวิตกลุ่มแล้ว ในด้านของการประกันวินาศภัยที่จะกล่าวถึงในเรื่องนี้จะมี 
1. กรมธรรม์ประกันภัยอุบัติเหตุกลุ่ม 
2. กรมธรรม์ประกันภัยการเดินทางกลุ่ม 3. กรมธรรม์ประกันภัยสุขภาพกลุ่ม 
4. กรมธรรม์ประกันภัยอุบัติเหตุสําหรับนักเรียน นิสิต นักศึกษา 5. กรมธรรม์ประกันภัยอุบัติเหตุสําหรับธุรกิจนําเที่ยวและมัคคุเทศก์ 6. กรมธรรม์ประกันภัยผู้โดยสารสําหรับเรือโดยสาร 
7. กรมธรรม์ประกันภัยคุ้มครองผู้พักในหอพัก ตามกฎหมายว่าด้วยหอพัก 
1. กรมธรรม์ประกันภัยอุบัติเหตุกลุ่ม 
กรมธรรม์ประกันภัยอุบัติเหตุกลุ่มนั้น มีข้อตกลงคุ้มครอง เงื่อนไขทั่วไปและข้อยกเว้นไม่แตกต่าง จากกรมธรรม์ประกันภัยอุบัติเหตุส่วนบุคคล จึงไม่ขอนําความมากล่าวซ้ํา นักศึกษาสามารถศึกษาได้จาก หน่วยที่ 14 อย่างไรก็ตาม คณะกรรมการกํากับและส่งเสริมการประกอบธุรกิจประกันภัยได้อนุมัติกรมธรรม์ ประกันภัยอุบัติเหตุกลุ่ม (กรณีชําระเบี้ยประกันภัยรายปี) แบบอัตโนมัติ (File and Use) ไว้ ตามคําสั่ง นายทะเบียนที่ 10/2552 วันที่ 25 มีนาคม พ.ศ. 2552 มีสาระสําคัญบางประการที่แตกต่างกันอยู่บ้าง ดังนี้ 
ผู้ถือกรมธรรม์ประกันภัย หมายความถึง บุคคลหรือองค์กรที่ระบุชื่อเป็นผู้ถือกรมธรรม์ประกันภัย ซึ่งเป็นผู้จัดให้มีการประกันภัย เพื่อประโยชน์ของผู้เอาประกันภัย ดังนั้น ผู้ถือกรมธรรม์ประกันภัยก็คือ นิติบุคคลซึ่งเป็นนายจ้าง เช่น บริษัท ห้างหุ้นส่วนจํากัด เป็นผู้ซื้อกรมธรรม์ประกันภัยให้แก่ลูกจ้าง คือ พนักงานและผู้บริหารนั่นเอง ผู้ถือกรมธรรม์ประกันภัยมีหน้าที่และความผูกพันที่จะต้องปฏิบัติให้ถูกต้อง และครบถ้วนตามสัญญาประกันภัยเช่นเดียวกันกับผู้เอาประกันภัย เช่น การเปิดเผยข้อความจริง การแจ้ง 
อุบัติเหตุและการเรียกร้องค่าเสียหาย และการบอกเลิกกรมธรรม์ประกันภัย 
ผู้เอาประกันภัย หมายความถึง บุคคลซึ่งระบุชื่อเป็นผู้เอาประกันภัยในกรมธรรม์ประกันภัยและ เป็นผู้ได้รับความคุ้มครองตามกรมธรรม์ประกันภัย ซึ่งมีความสัมพันธ์ด้วยกิจกรรม กิจการ หรือธุรกิจร่วมกัน ซึ่งก็คือ พนักงาน ผู้บริหารขององค์กร หรือในกรณีที่เป็นสถาบันการศึกษา ก็คือ บรรดา ผู้บริหาร ครู พนักงาน ลูกจ้างของสถาบันการศึกษานั่นเอง หรือหากเป็นกรมธรรม์ประกันภัยอุบัติเหตุสําหรับธุรกิจนํา เที่ยวและมัคคุเทศก์ ผู้เอาประกันภัยก็คือนักท่องเที่ยวและมัคคุเทศก์นั่นเอง 
ส่วนลดกลุ่ม กรมธรรม์ประกันภัยอุบัติเหตุกลุ่ม แบบอัตโนมัติจะมีส่วนลดการประกันภัยกลุ่ม เช่นเดียวกับกรมธรรม์ประกันภัยอุบัติเหตุกลุ่มฉบับมาตรฐาน ซึ่งหมายถึง ส่วนลดเบี้ยประกันภัยที่ผู้ถือ 
กรมธรรม์ประกันภัยจะได้รับในกรมธรรม์ประกันภัย คิดเป็นเปอร์เซ็นต์ของเบี้ยประกันภัยตามจํานวน ผู้เอาประกันภัย เช่น กรณีผู้เอาประกันภัยมีจํานวน 20-49 คน กรมธรรม์ประกันภัยจะได้รับส่วนลด 

10 เปอร์เซ็นต์ กรณีมีจํานวนผู้เอาประกันภัยจํานวน 200-999 คน กรมธรรม์ประกันภัยจะได้รับส่วนลด 25 เปอร์เซ็นต์ เป็นต้น 
ความคุ้มครอง ข้อตกลงคุ้มครองภายใต้กรมธรรม์ประกันภัยอุบัติเหตุกลุ่มแบบอัตโนมัติ มีการ 
แยกประเภทของข้อตกลงคุ้มครองและผลประโยชน์ไว้อย่างชัดเจน โดยกรมธรรม์ประกันภัยจะคุ้มครอง เฉพาะข้อตกลงคุ้มครองที่มีจํานวนเงินเอาประกันภัยระบุไว้เท่านั้น ดังนี้ 
1. ผลประโยชน์การเสียชีวิต การสูญเสียอวัยวะ สายตา หรือทุพพลภาพถาวรสิ้นเชิง (แบบ อบ. 1) หรือผลประโยชน์การเสียชีวิต การสูญเสียอวัยวะ สายตา การรับฟังเสียง การพูดออกเสียง หรือทุพพลภาพ ถาวรซึ่งประกอบด้วยทุพพลภาพถาวรสิ้นเชิง และทุพพลภาพถาวรบางส่วน (แบบ อบ. 2) 
2. ผลประโยชน์ทุพพลภาพชั่วคราวสิ้นเชิง 
3. ผลประโยชน์ทุพพลภาพชั่วคราวบางส่วน 
4. ผลประโยชน์การรักษาพยาบาล 
5. ผลประโยชน์กระดูกแตก ไฟไหม้ น้ําร้อนลวก และการบาดเจ็บอวัยวะภายใน 
6. ผลประโยชน์การชดเชยรายได้ระหว่างการเข้ารักษาตัวในโรงพยาบาล 
7. ผลประโยชน์อุบัติเหตุสาธารณะ 
นอกจากข้อตกลงคุ้มครองทั้ง 7 ข้อข้างต้นแล้ว ผู้เอาประกันภัยสามารถซื้อความคุ้มครองเพิ่มเติม ได้อีก เช่น การขับขี่หรือโดยสารรถจักรยานยนต์ การแข่งกีฬาอันตราย การโดยสารในฐานะผู้โดยสาร อากาศยานที่มิได้ประกอบการโดยสายการบินพาณิชย์ การถูกฆาตกรรมหรือถูกทําร้ายร่างกาย หรือ ค่าใช้จ่ายทันตกรรม เป็นต้น โดยความคุ้มครองเพิ่มเติมเหล่านี้โดยปกติจะเป็นข้อยกเว้นของกรมธรรม์ 
ประกันภัย 
สําหรับผลประโยชน์อุบัติเหตุสาธารณะนั้น บริษัทจะจ่ายผลประโยชน์เป็นจํานวน 100% ของ จํานวนผลประโยชน์อันจะพึงจ่ายตามข้อตกลงคุ้มครอง อบ. 1 หรือ อบ. 2 ซึ่งหมายความว่า บริษัทจะจ่าย 
เงินผลประโยชน์รวมกันเท่ากับ 2 เท่าของจํานวนเงินเอาประกันภัย 
ข้อยกเว้น ข้อยกเว้นทั่วไปภายใต้กรมธรรม์ประกันภัยนี้จะเหมือนกับข้อยกเว้นภายใต้กรมธรรม์ ประกันภัยอุบัติเหตุสําหรับบุคคลที่ได้กล่าวถึงแล้วในหน่วยที่ 14 เพียงแต่มีการเพิ่มเติมข้อยกเว้นสําหรับ ผลประโยชน์กระดูกแตกจากความสูญเสียหรือความเสียหายใดๆ อันเกิดจากหรือสืบเนื่องจาก 
1) โรคกระดูกพรุนบาง หรือกระดูกหักจากพยาธิสภาพ 
กําาเนิด 
2) สภาพการบาดเจ็บ หรือเจ็บป่วยที่เป็นมาก่อนการเอาประกันภัย 
3) การแตกหักซึ่งเป็นผลมาจากกระดูกที่มีพยาธิสภาพหรือเป็นผลมาจากโรคที่เป็นมาโดย 
เงื่อนไขทั่วไป เงื่อนไขทั่วไปที่สําคัญของกรมธรรม์ประกันภัยอุบัติเหตุกลุ่มแบบอัตโนมัติ ได้แก่ 
1) ผู้รับประโยชน์ตามกรมธรรม์ประกันภัย ผู้เอาประกันภัยสามารถระบุผู้รับประโยชน์ได้ เมื่อผู้เอาประกันภัยเสียชีวิต บริษัทจะจ่ายเงินผลประโยชน์ใดๆ ให้แก่ผู้รับประโยชน์ตามที่ระบุเท่านั้น หาก มิได้ระบุชื่อผู้รับประโยชน์ บริษัทจะจ่ายเงินผลประโยชน์ให้แก่กองมรดกของผู้เอาประกันภัย 

ในกรณีที่ผู้เอาประกันภัยระบุชื่อผู้รับประโยชน์เพียงคนเดียว และผู้รับประโยชน์ได้เสียชีวิต 
ก่อนผู้เอาประกันภัยหรือพร้อมกับผู้เอาประกันภัย ผู้เอาประกันภัยต้องแจ้งให้บริษัททราบเป็นหนังสือถึง การเปลี่ยนตัวผู้รับประโยชน์ หากผู้เอาประกันภัยมิได้แจ้งหรือไม่สามารถแจ้งให้บริษัททราบถึงการ เปลี่ยนแปลงดังกล่าวข้างต้น เมื่อผู้เอาประกันภัยเสียชีวิต บริษัทจะจ่ายเงินผลประโยชน์ให้แก่กองมรดก ของผู้เอาประกันภัย 
ในกรณีที่ผู้เอาประกันภัยระบุชื่อผู้รับประโยชน์มากกว่าหนึ่งคนและผู้รับประโยชน์รายใดเสีย 
ชีวิตก่อนผู้เอาประกันภัยหรือพร้อมกับผู้เอาประกันภัย 
ผู้เอาประกันภัยต้องแจ้งให้บริษัททราบเป็นหนังสือ 
ถึงการเปลี่ยนตัวผู้รับประโยชน์ หรือแจ้งเปลี่ยนแปลงการรับประโยชน์ของผู้รับประโยชน์ที่เหลืออยู่ หากผู้ 
เอาประกันภัยมิได้แจ้งหรือไม่สามารถแจ้งให้บริษัททราบถึงการเปลี่ยนตัวผู้รับประโยชน์ดังกล่าวข้างต้น 
เมื่อผู้เอาประกันภัยเสียชีวิต 
บริษัทจะจ่ายเงินผลประโยชน์ส่วนของผู้รับประโยชน์รายที่เสียชีวิตให้แก่ผู้รับ 
ประโยชน์ที่เหลืออยู่คนละเท่าๆ กัน ดังตัวอย่างด้านล่างนี้ 
ตัวอย่างที่ 15.1 นาย ก. เป็นผู้เอาประกันภัยรายหนึ่งภายใต้กรมธรรม์ประกันภัยอุบัติเหตุ กลุ่ม มีจํานวนเงินเอาประกันภัย 1,000,000 บาท ระบุผู้รับประโยชน์เป็นภรรยา จํานวนเงิน 500,000 บาท และบุตรอีก 4 คน คนละ 125,000 บาทเท่าๆ กัน หลังจากทําประกันภัยได้เพียง 6 เดือน บุตรคนหนึ่ง เสียชีวิต แต่ นาย ก. มิได้แจ้งให้บริษัทราบ อีก 2 เดือนต่อมา นาย ก. ประสบอุบัติเหตุเสียชีวิต บริษัท ประกันวินาศภัยจะจ่ายเงินผลประโยชน์ดังนี้ 
ผลประโยชน์ของบุตรที่เสียชีวิตก่อนนาย ก. 125,000 บาท แบ่งออกเป็น 4 ส่วนเท่าๆ กัน ส่วนละ 31,250 บาท ดังนั้น ภรรยาได้รับ 531,250 บาท บุตรอีก 3 คนได้รับคนละ 156,250 บาท รวม เป็น 1,000,000 บาท 
2) การเปลี่ยนอาชีพ ถ้าผู้เอาประกันภัยได้รับบาดเจ็บในขณะที่กระทําการโดยมีค่าตอบแทน ในอาชีพอื่นที่มีการเสี่ยงอันตรายมากกว่าอาชีพที่แจ้งไว้แต่เดิม บริษัทจะจ่ายค่าทดแทนให้เป็นจํานวนเงิน 
เท่าที่เบี้ยประกันภัยที่ได้รับชําระแล้วสําหรับอาชีพเดิมและจะซื้อความคุ้มครองสําหรับอาชีพใหม่ได้ ถ้า ผู้เอาประกันภัยเปลี่ยนอาชีพเป็นอาชีพประเภทอื่นซึ่งบริษัทกําหนดไว้ว่าเป็นอาชีพที่มีการเสี่ยงภัยน้อยกว่า 
อาชีพประเภทที่แจ้งไว้กับบริษัท บริษัทจะลดเบี้ยประกันภัยลงและจะคืนเบี้ยประกันภัยให้ตามส่วน นับแต่ 
วันที่บริษัทได้รับหลักฐานแสดงการเปลี่ยนอาชีพแล้ว 
เพื่อให้เข้าใจการกําหนดประเภทชั้นอาชีพ ขอให้ศึกษาคํานิยามประเภทชั้นอาชีพต่อไปนี้ 
ประเภทอาชีพชั้น 1 หมายถึง เจ้าของ ผู้ปฏิบัติงานด้านการบริหารหรืองานจัดการ งานเสมียน หรืองานขาย ในธุรกิจหรือการค้า ซึ่งส่วนใหญ่ทํางานประจําในสํานักงาน และรวมถึงการทํางาน ฝีมือที่ไม่ใช้เครื่องจักร (ลักษณะงานเสี่ยงต่อการเกิดอุบัติเหตุในระดับต่ํา) 
ประเภทอาชีพชั้น 2 หมายถึง เจ้าของ ผู้ปฏิบัติงานด้านการจัดการ หรือพนักงานใน ธุรกิจหรือการค้า ซึ่งทํางานนอกสํานักงานเป็นครั้งคราว หรือเป็นผู้ปฏิบัติงานทางด้านอุตสาหกรรม ซึ่ง ส่วนใหญ่เป็นอาชีพเฉพาะหรือกึ่งอาชีพเฉพาะและบางครั้งอาจจะมีการใช้เครื่องจักร หรือเป็นผู้ปฏิบัติงาน 
ที่ใช้วิชาชีพที่ต้องทํางานกลางแจ้งเกือบตลอดเวลา (ลักษณะงานเสี่ยงต่อการเกิดอุบัติเหตุในระดับปาน 
กลาง) 
การประกันวินาศภัยสําหรับองค์กร 

ประเภทอาชีพชั้น 3 หมายถึง ผู้ปฏิบัติงานในด้านช่าง หรือกระบวนการผลิต หรือ 
การบริการ ซึ่งส่วนใหญ่มีการใช้เครื่องจักรกลหนัก หรือเป็นผู้ใช้แรงงานตลอดจนผู้ปฏิบัติงานเกี่ยวกับการ ขนส่งที่มีการเดินทางหรือทํางานนอกสํานักงานเป็นประจํา (ลักษณะงานเสี่ยงต่อการเกิดอุบัติเหตุในระดับ 
สูง) 
ประเภทอาชีพชั้น 4 หมายถึง ผู้ปฏิบัติงานที่มีอาชีพพิเศษ ซึ่งไม่สามารถจัดเข้า ประเภทอาชีพชั้น 1 ชั้น 2 หรือชั้น 3 (ลักษณะงานเสี่ยงต่อการเกิดอุบัติเหตุมากเป็นพิเศษ) 
3) ผลประโยชน์ความคุ้มครอง กรณีเพิ่ม/ลดจํานวนผู้เอาประกันภัยระหว่างปีกรมธรรม์ ประกันภัย ในกรณีที่ผู้ถือกรมธรรม์ประกันภัยแจ้งจํานวนและรายชื่อผู้เอาประกันภัยเพิ่ม/ลดในระหว่างปี กรมธรรม์ประกันภัย บริษัทจะปรับปรุงเบี้ยประกันภัยให้เป็นไปตามสัดส่วนของระยะเวลาที่จะได้รับความ คุ้มครอง หรือตามสัดส่วนของระยะเวลาความคุ้มครองที่เหลืออยู่ 
การชดใช้ค่าสินไหมทดแทน บริษัทจะจ่ายค่าทดแทนตามข้อตกลงคุ้มครองที่ผู้เอาประกันภัยซื้อ ความคุ้มครองไว้ให้แก่ผู้เอาประกันภัย หรือผู้รับประโยชน์แล้วแต่กรณี โดยค่าทดแทนสําหรับการเสียชีวิต จะจ่ายให้แก่ผู้รับประโยชน์ ส่วนค่าทดแทนอย่างอื่นจะจ่ายให้แก่ผู้เอาประกันภัย 
สําหรับรายละเอียดของกรมธรรม์ประกันภัยอุบัติเหตุกลุ่ม (กรณีชําระเบี้ยประกันภัยรายปี) แบบ 
อัตโนมัตินี้ ศึกษาเพิ่มเติมได้จาก https://www.tgia.org/gia_insurance-TH_9 
2. กรมธรรม์ประกันภัยอุบัติเหตุเดินทางกลุ่ม 
ใช้กรมธรรม์ประกันภัยแบบเดียวกันกับกรมธรรม์ประกันภัยอุบัติเหตุการเดินทางส่วนบุคคล แต่ ให้องค์กรมีชื่อเป็นผู้ถือกรมธรรม์ประกันภัยสําหรับบุคลากรขององค์กรที่เป็นผู้เอาประกันภัยก็ได้ ส่วนความ คุ้มครองจะมีเพียงการเสียชีวิต สูญเสียอวัยวะ สายตา หรือทุพพลภาพถาวรสิ้นเชิง 
และการรักษาพยาบาล เท่านั้น กรมธรรม์ประกันภัยนี้ใช้ได้ทั้งการเดินทางท่องเที่ยวภายในประเทศ และต่างประเทศ โดยคุ้มครอง ระยะเวลาตั้งแต่ผู้เอาประกันภัยเดินทางออกจากที่อยู่อาศัยเพื่อการเดินทางนั้นต่อเนื่องไปจนกลับถึงที่อยู่ อาศัย โดยจํากัดระยะเวลาการเดินทางไม่เกิน 180 วันต่อการเดินทางแต่ละครั้ง ในกรณีที่มีเหตุฉุกเฉินหรือ ขัดข้อง เช่น มีการปล้นจี้เครื่องบิน หรือมีเหตุฉุกเฉินทางการแพทย์ ทําให้ผู้เอาประกันภัยเดินทางกลับ ล่าช้ากว่ากําหนด กรมธรรม์ประกันภัยจะขยายเวลาออกไปให้โดยอัตโนมัติจนกระทั่งผู้เอาประกันภัยกลับ ถึงที่อยู่อาศัย 
3. กรมธรรม์ประกันภัยสุขภาพกลุ่ม 
กรมธรรม์ประกันภัยสุขภาพกลุ่มมีความแตกต่างกับกรมธรรม์ประกันภัยสุขภาพส่วนบุคคลอยู่บ้าง 
ที่สําคัญมีดังนี้ 
3.1 คําจํากัดความ 
1) ผู้ถือกรมธรรม์ประกันภัยสุขภาพกลุ่ม หมายถึง บุคคลหรือนิติบุคคลที่ระบุชื่อเป็นผู้ถือ กรมธรรม์ประกันภัย ซึ่งเป็นผู้จัดให้มีการประกันภัยเพื่อประโยชน์ของผู้ได้รับความคุ้มครอง 
2) ผู้เอาประกันภัย หมายถึง ลูกจ้างหรือสมาชิกของผู้ถือกรมธรรม์ประกันภัยที่ได้ระบุชื่อ ไว้ในเอกสารแนบตารางกรมธรรม์ประกันภัยหรือเอกสารแนบท้าย 
3) ผู้อยู่ในอุปการะ หมายถึง ผู้ที่อยู่ในความอุปการะของผู้เอาประกันภัย และได้ระบุชื่อไว้ 
ในเอกสารแนบตารางกรมธรรม์ประกันภัยหรือเอกสารแนบท้าย ได้แก่ 
60 ปี) 
(1) คู่สมรสของผู้เอาประกันภัยที่มีอายุไม่เกิน.....ปีบริบูรณ์ (กําหนดได้ต่ําสุดไม่ต่ํากว่า 
(2) บุตรตามกฎหมายของผู้เอาประกันภัยหรือของคู่สมรสที่มีอายุตั้งแต่....สัปดาห์แต่ ไม่เกิน....ปีบริบูรณ์ (กําหนดได้ต่ําสุดไม่ต่ํากว่า 20 ปี) และยังมิได้สมรส หรืออายุไม่เกิน....ปี และกําลัง ศึกษาอยู่ 
4) ผู้ได้รับความคุ้มครอง หมายถึง ผู้เอาประกันภัย และ/หรือผู้อยู่ในอุปการะของผู้เอา ประกันภัยเฉพาะบุคคลที่ได้ระบุชื่อไว้ในเอกสารแนบตารางกรมธรรม์ประกันภัยหรือเอกสารแนบท้าย 
5) การชําระเบี้ยประกันภัย กรมธรรม์ประกันภัยสุขภาพกลุ่มนี้ ผู้ถือกรมธรรม์ประกันภัยจะ เป็นผู้ชําระเบี้ยประกันภัยทั้งหมดก็ได้ เรียกว่า การประกันภัยแบบไม่ออกเงินสมทบ หรือทั้งผู้ถือกรมธรรม์ ประกันภัยและผู้เอาประกันภัยจะร่วมกันเป็นผู้ชําระเบี้ยประกันภัยก็ได้ เรียกว่า การประกันภัยแบบออก 
เงินสมทบ 
3.2 ข้อตกลงคุ้มครอง กรณีที่ผู้ได้รับความคุ้มครองได้รับบาดเจ็บจากอุบัติเหตุหรือเจ็บป่วยเมื่อ พ้นระยะเวลาที่ไม่คุ้มครอง จนเป็นเหตุให้ต้องเข้ารับการรักษาพยาบาล บริษัทจะจ่ายค่าสินไหมทดแทน สําหรับค่าใช้จ่ายที่จําเป็นและสมควร ซึ่งเกิดขึ้นจากการรักษาพยาบาลตามความจําเป็นทางการแพทย์และ 
มาตรฐานทางการแพทย์ให้ตามจํานวนเงินที่ต้องจ่ายจริง แต่ไม่เกินจํานวนเงินผลประโยชน์สูงสุดตามที่ระบุ ในหน้าตารางกรมธรรม์ประกันภัย โดยมีข้อตกลงคุ้มครองแบ่งเป็น 4 ข้อ ดังนี้ 
นอก) 
1) การอยู่รักษาตัวในโรงพยาบาลหรือสถานพยาบาลเวชกรรม (ผู้ป่วยใน) 2) การรักษาโดยการผ่าตัด 
3) การดูโดยแพทย์ 
4) การรักษาพยาบาลที่ไม่ได้อยู่รักษาตัวในโรงพยาบาลหรือสถานพยาบาลเวชกรรม (ผู้ป่วย 
กรมธรรม์ประกันภัยสามารถขยายความคุ้มครองในกรณีต่อไปนี้ โดยชําระเบี้ยประกันภัยเพิ่ม 
1) การคลอดบุตร 
2) การรักษาด้านทันตกรรม 
3) การดูแลโดยพยาบาลพิเศษ 
4) การรักษาการบาดเจ็บหรือการเจ็บป่วยที่มีค่าใช้จ่ายสูง 
3.3 ข้อยกเว้น กรมธรรม์ประกันภัยสุขภาพกลุ่มมีข้อยกเว้นทั่วไปและข้อยกเว้นเฉพาะในแต่ละข้อ 
ตกลงคุ้มครองด้วยเหมือนกับข้อยกเว้นในกรมธรรม์ประกันภัยสุขภาพส่วนบุคคล 
3.4 เงื่อนไขทั่วไปและข้อกําหนด เงื่อนไขทั่วไปและข้อกําหนดของกรมธรรม์ประกันภัยสุขภาพ 
กลุ่มมีจํานวนมาก ขอยกมาเฉพาะที่สําคัญ ได้แก่ 
การประกันวินาศภัยสําหรับองค์กร 
3.4.1 การไม่โต้แย้งหรือคัดค้านความไม่สมบูรณ์ของสัญญาประกันภัย บริษัทจะไม่โต้แย้ง หรือคัดค้านความไม่สมบูรณ์ของสัญญาประกันภัยนี้ เมื่อกรมธรรม์ประกันภัยมีผลบังคับมาเป็นเวลา 2 ปี นับแต่วันที่กรมธรรม์ประกันภัยมีผลบังคับ เว้นแต่การขาดชําระเบี้ยประกันภัย ในกรณีบริษัทได้ทราบข้อมูล อันจะบอกล้างสัญญาประกันภัยได้ แต่มิได้ใช้สิทธิบอกล้างสัญญาประกันภัยภายในกําหนด 1 เดือนนับแต่ ทราบข้อมูลนั้น บริษัทไม่อาจบอกล้างความสมบูรณ์ของสัญญาประกันภัยนี้ได้ 
3.4.2 การชําระเบี้ยประกันภัยและการเริ่มความคุ้มครอง มี 2 กรณี คือ 
กรณีที่ 1: การจ่ายเบี้ยประกันภัยในปีแรก ผู้ถือกรมธรรม์ประกันภัยหรือผู้เอาประกัน ภัยต้องชําระเบี้ยประกันภัยทันที และความคุ้มครองจะเริ่มในวันที่กรมธรรม์ประกันภัยเริ่มต้นมีผลบังคับ ตามที่ระบุไว้ในกรมธรรม์ประกันภัย 
กรณีที่ 2: การจ่ายเบี้ยประกันภัยในปีที่ต่ออายุ ผู้ถือกรมธรรม์ประกันภัยหรือผู้เอา ประกันภัยต้องชําระเบี้ยประกันภัยภายใน 30 วัน นับจากวันที่กรมธรรม์ประกันภัยในปีก่อนหน้าสิ้นผล บังคับตามที่ระบุในตารางกรมธรรม์ประกันภัย และให้ถือว่าความคุ้มครองในปีที่ต่ออายุเป็นความคุ้มครอง 
ต่อเนื่องจากในปีก่อนหน้าและไม่นําเงื่อนไขเรื่องสภาพที่เป็นมาก่อนการเอาประกันภัยมาเริ่มนับใหม่ แต่ หากผู้ถือกรมธรรม์ประกันภัยหรือผู้เอาประกันภัยไม่ชําระเบี้ยประกันภัยภายในระยะเวลาที่กําหนด ให้ถือว่า ความคุ้มครองตามกรมธรรม์ประกันภัยนี้สิ้นสุดลงตั้งแต่วันที่กรมธรรม์ประกันภัยสิ้นผลบังคับตามที่ระบุไว้ 
ในตารางกรมธรรม์ประกันภัย 
3.4.3 วันที่มีสิทธิ์ได้รับความคุ้มครองของผู้เอาประกันภัย ในกรณีการประกันภัยแบบไม่มี การออกเงินสมทบ วันที่มีสิทธิ์ได้รับความคุ้มครอง ได้แก่ วันที่ผู้เอาประกันภัยเริ่มทํางานวันแรก หรือหลัง จากผ่านช่วงการทดลองงานหรืออื่นๆ นั้น ขึ้นอยู่กับการระบุในใบคําขอเอาประกันภัยกลุ่มโดยผู้ถือกรมธรรม์ 
ประกันภัย 
ในกรณีการประกันภัยแบบมีการออกเงินสมทบ ผู้เอาประกันภัยต้องออกเงินสมทบค่าเบี้ย ประกันภัยด้วย และวันที่มีสิทธิ์ได้รับความคุ้มครองได้แก่ (1) วันเริ่มต้นการประกันภัยสําหรับการขอเอา ประกันภัยก่อนวันเริ่มต้นการประกันภัย หรือ (2) วันที่ขอเอาประกันภัยสําหรับการขอเอาประกันภัยภายใน 30 วันนับแต่วันเริ่มต้นการประกันภัย หรือวันเริ่มเป็นผู้เอาประกันภัยในกรณีที่เป็นลูกจ้างใหม่ หรือ (3) วันที่บริษัทตกลงรับประกันภัยสําหรับการขอเอาประกันภัยเมื่อพ้นระยะเวลาที่กําหนดในข้อ (2) 
ถ้าผู้เอาประกันภัยไม่สามารถปฏิบัติงานเต็มเวลาปกติเพราะได้รับการบาดเจ็บหรือการเจ็บ 
ป่วยในวันที่มีสิทธิ์ได้รับความคุ้มครองนี้ ให้ถือวันที่มีสิทธิ์ได้รับความคุ้มครองของผู้นั้นเป็นวันแรกที่กลับ 
เข้ามาปฏิบัติงานเต็มเวลาโดยบริษัทจะคุ้มครองให้ตั้งแต่วันที่ผู้เอาประกันภัยกลับเข้ามาปฏิบัติงาน 
3.4.4 การคุ้มครองผู้อยู่ในอุปการะ ผู้อยู่ในอุปการะจะได้รับความคุ้มครองตามกรมธรรม์ ประกันภัยนี้ก็ต่อเมื่อผู้เอาประกันภัยยังคงได้รับความคุ้มครองตามกรมธรรม์ประกันภัยนี้อยู่ 
ถ้าผู้อยู่ในอุปการะเข้ารักษาตัวในโรงพยาบาลหรือสถานพยาบาลเวชกรรมก่อนหรือในวันที่ 
กรมธรรม์ประกันภัยมีผลบังคับ กรมธรรม์ประกันภัยนี้จะไม่คุ้มครองจนกว่าผู้อยู่ในอุปการะนั้นได้รักษาให้ 
หายและได้ออกจากโรงพยาบาลหรือสถานพยาบาลเวชกรรมนั้นแล้ว 
3.4.5 การต่ออายุกรมธรรม์ประกันภัย 
1) กรมธรรม์ประกันภัยนี้อาจต่ออายุต่อเนื่องได้ จนถึงรอบปีกรมธรรม์ประกันภัยและ ผู้ได้รับความคุ้มครองมีอายุไม่เกิน... ปีโดยไม่ต้องแสดงหลักฐาน อย่างไรก็ตามในกรณีที่บริษัทยินยอมให้ มีการต่ออายุกรมธรรม์ประกันภัย บริษัทยังคงไว้ซึ่งสิทธิ์ใน 
1.1) การปรับอัตราเบี้ยประกันภัยให้เหมาะสมกับระดับความเสี่ยงภัยและอายุที่ 
เพิ่มขึ้นของผู้ได้รับความคุ้มครองและ 
1.2) การเปลี่ยนแปลงเงื่อนไขการรับประกันภัย เงื่อนไขข้อตกลงคุ้มครองของ 
กรมธรรม์ประกันภัยในปีที่ต่ออายุได้ตามความจําเป็น 
2) บริษัทอาจปฏิเสธการต่ออายุกรมธรรม์ประกันภัยได้ โดยการแจ้งต่อผู้ถือกรมธรรม์ ประกันภัยหรือผู้เอาประกันภัยทราบเป็นลายลักษณ์อักษรล่วงหน้าอย่างน้อย 30 วันก่อนวันที่กรมธรรม์ 
ประกันภัยจะสิ้นผลบังคับตามที่ระบุไว้ในตารางกรมธรรม์ประกันภัยและต้องแจ้งถึงสาเหตุของการปฏิเสธ 
การต่ออายุด้วย 
3.4.6 การปรับเบี้ยประกันภัย บริษัทจะปรับเบี้ยประกันภัยในรอบปีกรมธรรม์ประกันภัย ตามช่วงอายุที่เปลี่ยนไปของผู้ได้รับความคุ้มครอง ตามอัตราที่บริษัทได้รับความเห็นชอบจากนายทะเบียน โดยจะแจ้งให้ผู้ได้รับความคุ้มครองทราบล่วงหน้าเป็นลายลักษณ์อักษร 
หลัก ต่อไปนี้ 
3.4.7 การสิ้นสุดความคุ้มครอง กรมธรรม์ประกันภัยนี้จะสิ้นสุดความคุ้มครองได้ใน 4 กรณี 
1) ความคุ้มครองของผู้เอาประกันภัยตามกรมธรรม์ประกันภัยฉบับนี้ จะสิ้นสุดเมื่อมี เหตุการณ์ใดเหตุการณ์หนึ่งเกิดขึ้นดังต่อไปนี้ แล้วแต่เหตุการณ์ใดจะเกิดขึ้นก่อน 
(1) ณ วันที่ผู้เอาประกันภัยเกษียณอายุ หรือลาออก บริษัทจะคืนเบี้ยประกันภัย ให้แก่ผู้ถือกรมธรรม์ประกันภัยหรือผู้เอาประกันภัย โดยหักเบี้ยประกันภัยสําหรับระยะเวลาที่กรมธรรม์ ประกันภัยฉบับนี้ได้ใช้บังคับมาแล้วออกตามส่วน 
(2) เมื่อผู้เอาประกันภัยเสียชีวิต ซึ่งบริษัทจะคืนเบี้ยประกันภัยให้แก่ผู้รับ 
ประโยชน์ โดยหักเบี้ยประกันภัยสําหรับระยะเวลาที่กรมธรรม์ประกันภัยฉบับนี้ได้ใช้บังคับมาแล้วออกตาม 
ส่วน 
ตามเงื่อนไข 
(3) เมื่อผู้ถือกรมธรรม์ประกันภัยหรือผู้เอาประกันภัย ไม่ชําระเบี้ยประกันภัย 
(4) ณ วันที่สิ้นสุดการว่าจ้างทํางานของผู้เอาประกันภัย หรือสิ้นสุดสภาพการ จ้าง ซึ่งบริษัทจะคืนเบี้ยประกันภัยให้แก่ผู้ถือกรมธรรม์ประกันภัยหรือผู้เอาประกันภัย โดยหักเบี้ยประกันภัย สําหรับระยะเวลาที่กรมธรรม์ประกันภัยฉบับนี้ได้ใช้บังคับแล้วออกตามส่วน 
2) ความคุ้มครองของผู้อยู่ในอุปการะแต่ละคนจะสิ้นสุดลง เมื่อมีเหตุการณ์ใดเหตุการณ์ หนึ่งเกิดขึ้นดังต่อไปนี้ แล้วแต่เหตุการณ์ใดจะเกิดขึ้นก่อน 
(1) ณ วันครบรอบปีกรมธรรม์ประกันภัย เมื่อผู้อยู่ในอุปการะสิ้นสภาพการเป็น 
บุคคลผู้อยู่ใอุปการะตามคําจํากัดความที่กําหนดไว้ 

(2) เมื่อผู้อยู่ในอุปการะเสียชีวิต ซึ่งบริษัทจะคืนเบี้ยประกันภัยให้แก่ผู้เอาประกันภัย 
หรือผู้รับประโยชน์ โดยหักเบี้ยประกันภัยสําหรับระยะเวลาที่กรมธรรม์ประกันภัยฉบับนี้ได้ใช้บังคับมาแล้ว 
ออกตามส่วน 
(3) ความคุ้มครองของผู้เอาประกันภัยสิ้นสุดลงตามเงื่อนไขข้อ 1) ข้างต้น ทั้งนี้ บริษัทจะคืนเบี้ยประกันภัยให้แก่ผู้ถือกรมธรรม์ประกันภัย หรือผู้เอาประกันภัย หรือผู้รับประโยชน์ โดยหัก 
เบี้ยประกันภัยสําหรับระยะเวลาที่กรมธรรม์ประกันภัยฉบับนี้ได้ใช้บังคับมาแล้วออกตามส่วน 
ที่ผู้เอาประกันภัยไม่ได้มีการชําระเบี้ยประกันภัย 
ยกเว้นกรณี 
3) ความคุ้มครองในแต่ละข้อตกลงคุ้มครองและ/หรือเอกสารแนบท้ายจะสิ้นสุด เมื่อ บริษัทได้ชดใช้ค่าสินไหมทดแทนจนครบจํานวนเงินผลประโยชน์สูงสุดตามที่ระบุไว้ในแต่ละข้อตกลงคุ้มครอง 
และหรือเอกสารแนบท้ายนั้นแล้ว 
4) กรมธรรม์ประกันภัยนี้ และการประกันภัยทั้งหลายตามกรมธรรม์ประกันภัยนี้จะ สิ้นสุดในเวลา 12:00 น. ตามเวลาประเทศไทยในวันที่สิ้นสุดของกรมธรรม์ประกันภัย 
3.4.8 การทําให้กรมธรรม์ประกันภัยกลับมามีผลบังคับใหม่ (Reinstatement) หากความ 
คุ้มครองตามกรมธรรม์ประกันภัยนี้สิ้นสุดลง ด้วยเหตุว่าผู้ถือกรมธรรม์ประกันภัยหรือผู้เอาประกันภัยไม่ ชําระเบี้ยประกันภัยในปีต่ออายุภายในระยะเวลาที่กําหนด ผู้ถือกรมธรรม์ประกันภัยหรือผู้เอาประกันภัย อาจขอให้กรมธรรม์ประกันภัยฉบับนี้กลับมามีผลบังคับใหม่ภายใน 90 วัน นับจากวันที่ครบกําหนดชําระ เบี้ยประกันภัย โดยความยินยอมของบริษัท และจะไม่มีการนําเงื่อนไขเรื่องสภาพที่เป็นมาก่อนการเอา ประกันภัยมาเริ่มนับใหม่ 
ทั้งนี้ ความคุ้มครองสําหรับการบาดเจ็บจะเริ่มต้นทันที ณ วันที่บริษัทยินยอมให้กรมธรรม์ ประกันภัยกลับมามีผลบังคับใหม่ และความคุ้มครองสําหรับการเจ็บป่วยจะเริ่มต้นหลังจากวันที่บริษัท 
ยินยอมให้กรมธรรม์ประกันภัยกลับมามีผลบังคับใหม่แล้วเป็นเวลา 10 วัน 
ผู้สนใจสามารถศึกษารายละเอียดเพิ่มเติมได้จากเว็บไซต์ของสมาคมประกันวินาศภัยไทย 
4. กรมธรรม์ประกันภัยอุบัติเหตุสําหรับนักเรียน นิสิต นักศึกษา 
กรมธรรม์ประกันภัยประเภทนี้ มีความคุ้มครองไม่แตกต่างจากกรมธรรม์ประกันภัยอุบัติเหตุส่วน บุคคลและสําหรับองค์กรทั่วไป เพียงแต่มีวัตถุประสงค์ใช้สําหรับคุ้มครองอุบัติเหตุที่เกิดขึ้นต่อผู้เอาประกันภัย ที่เป็นนักเรียน นิสิต นักศึกษาที่กําลังศึกษาอยู่ในสถานศึกษาของผู้ถือกรมธรรม์ประกันภัยเท่านั้น ไม่ รวมถึงครู อาจารย์ ผู้บริหารหรือบุคลากรของสถานศึกษา โดยมีสถานศึกษาเป็นผู้ถือกรมธรรม์ประกันภัย ทําหน้าที่จัดให้มีการประกันภัยเพื่อประโยชน์ของผู้เอาประกันภัย โดยให้ความคุ้มครองตลอดเวลา 24 ชั่วโมงทั่วโลก ทั้งขณะอยู่ในและนอกสถานศึกษา 
อย่างไรก็ตาม ในปัจจุบันนี้ บริษัทประกันวินาศภัยหลายรายได้รับความเห็นชอบจากสํานักงาน 
คณะกรรมการกํากับและส่งเสริมการประกอบธุรกิจประกันภัยให้สามารถออกกรมธรรม์ประกันภัยลักษณะ 
เดียวกันนี้ แต่มีการขยายไปคุ้มครองบุคลากรของสถานศึกษา เช่น ผู้บริหาร และครูด้วยแล้ว 
5. กรมธรรม์ประกันภัยอุบัติเหตุเดินทางสําหรับธุรกิจนําเที่ยวและมัคคุเทศก์ 
กรมธรรม์ประกันภัยประเภทนี้มีวัตถุประสงค์ใช้สําหรับคุ้มครองผู้เอาประกันภัยทั้งที่เป็นนักท่อง 
เที่ยวที่เดินทางเข้ามาในประเทศไทยหรือเดินทางออกไปต่างประเทศ รวมถึงมัคคุเทศก์และผู้นําเที่ยว โดยที่ การเดินทางท่องเที่ยวนั้นต้องจัดโดยผู้ถือกรมธรรม์ประกันภัย เหตุที่ผู้ประกอบกิจการนําเที่ยวต้องมีการ ทําประกันภัยในลักษณะนี้ก็เป็นไปตามบังคับของกฎหมาย เนื่องจากมีกฎกระทรวงการอนุญาตประกอบ ธุรกิจนําเที่ยว พ.ศ. 2556 กําหนดให้ผู้ขอรับใบอนุญาตประกอบธุรกิจนําเที่ยวต้องมีการทําประกันภัย อุบัติเหตุเช่นนี้ไว้ในระหว่างการเดินทางท่องเที่ยว โดยมีจํานวนเงินเอาประกันภัยกรณีเสียชีวิต สูญเสีย อวัยวะ หรือทุพพลภาพไม่ต่ํากว่า 1,000,000 บาทต่อคน และกรณีบาดเจ็บไม่ต่ํากว่า 500,000 บาทต่อคน และต้องมีอายุกรมธรรม์ประกันภัยไม่น้อยกว่าหนึ่งปีนับแต่วันยื่นของรับใบอนุญาตประกอบธุรกิจนําเที่ยว 
6. กรมธรรม์ประกันภัยผู้โดยสารเรือสําหรับเรือโดยสาร 
กรมธรรม์ประกันภัยนี้ถูกจัดทําขึ้นเพื่อรองรับกฎหมาย (กฎกระทรวงคมนาคม ฉบับที่ 73 พ.ศ. 2549) ที่กําหนดให้เจ้าของเรือและผู้ประกอบการเดินเรือสําหรับโดยสาร ต้องจัดให้มีการประกันอุบัติเหตุ ที่มีผลคุ้มครองผู้โดยสารตามระยะเวลาที่กําหนดในใบอนุญาตใช้เรือ ซึ่งกรมธรรม์ประกันภัยมีข้อความแสดง 
ถึงข้อตกลงคุ้มครองเฉพาะข้อที่มีจํานวนเงินเอาประกันภัยตามที่ระบุไว้ในตารางกรมธรรม์ประกันภัย ดังนี้ 
“การประกันภัยนี้ให้การคุ้มครองความสูญเสียหรือความเสียหายอันเกิดจากความบาดเจ็บทาง ร่างกายของผู้ได้รับความคุ้มครองโดยอุบัติเหตุ อันเนื่องมาจากการใช้เรือสําหรับโดยสาร รวมทั้งขณะกําลัง ขึ้นหรือลงเรือสําหรับโดยสารลําที่ระบุเอาประกันภัยไว้ในตารางกรมธรรม์ประกันภัย และทําให้เกิดผลดังต่อ 
ไปนี้ 
ข้อ 1 การเสียชีวิต การสูญเสียอวัยวะ สายตา หรือทุพพลภาพถาวรสิ้นเชิง ถ้าความบาดเจ็บทาง ร่างกายที่ได้รับทําให้ผู้ได้รับความคุ้มครองเสียชีวิต สูญเสียอวัยวะ สายตา หรือทุพพลภาพถาวรสิ้นเชิง ภายใน 180 วันนับแต่วันเกิดอุบัติเหตุ หรือความบาดเจ็บทางร่างกายที่ได้รับทําให้ผู้ได้รับความคุ้มครองต้อง รักษาตัวติดต่อกันในฐานะคนไข้ในในโรงพยาบาล และเสียชีวิตเพราะความบาเจ็บนั้นเมื่อใดก็ดี บริษัทจะ 
จ่ายค่าทดแทนให้ดัง 
1.1 100% ของจํานวนเงินเอาประกันภัย สําหรับการเสียชีวิต 
1.2 100% ของจํานวนเงินเอาประกันภัย สําหรับการตกเป็นบุคคลทุพพลภาพถาวรสิ้นเชิง และการทุพพลภาพถาวรสิ้นเชิงนั้นได้เป็นไปติดต่อกันไม่น้อยกว่า 12 เดือนนับแต่วันที่เกิดอุบัติเหตุ หรือมี ข้อบ่งชี้ทางการแพทย์ชัดเจนว่า ผู้ได้รับความคุ้มครองตกเป็นบุคคลทุพพลภาพถาวรสิ้นเชิง 
1.3 100% ของจํานวนเงินเอาประกันภัยสําหรับมือ 2 ข้าง ตั้งแต่ข้อมือ หรือเท้า 2 ข้าง ตั้งแต่ข้อเท้าหรือสายตา 2 ข้าง 
ข้อเท้า 
1.4 100% ของจํานวนเงินเอาประกันภัย สําหรับมือ 1 ข้างตั้งแต่ข้อมือ และเท้า 1 ข้างตั้งแต่ 

1.5 100% ของจํานวนเงินเอาประกันภัย สําหรับมือ 1 ข้างตั้งแต่ข้อมือ และสายตา 1 งข้าง 1.6 100% ของจํานวนเงินเอาประกันภัย สําหรับเท้า 1 ข้างตั้งแต่ข้อเท้า และสายตา 1 ข้าง 1.7 60% ของจํานวนเงินเอาประกันภัย สําหรับมือ 1 ข้างตั้งแต่ข้อมือ 
1.8 60% ของจํานวนเงินเอาประกันภัย สําหรับเท้า 1 ข้างตั้งแต่ข้อเท้า 1.9 60% ของจํานวนเงินเอาประกันภัย สําหรับสายตาหนึ่งข้าง 
การสูญเสียอวัยวะโดยถาวรสิ้นเชิง หมายถึง การถูกตัดออกจากร่างกายตั้งแต่ข้อมือ หรือข้อเท้า และให้หมายความรวมถึงการสูญเสียสมรรถภาพในการใช้งานของอวัยวะดังกล่าวข้างต้น 
ทางการแพทย์ชัดเจนว่าไม่สามารถกลับมาใช้งานได้อีกตลอดไป 
โดยมีข้อบ่งชี้ 
การสูญเสียสายตา หมายความถึง ตาบอดสนิท และไม่มีทางรักษาให้หายได้ตลอดไปบริษัทจะ จ่ายค่าทดแทนตามข้อนี้เพียงรายการที่สูงสุดรายการเดียวเท่านั้น 
ข้อ 2 การรักษาพยาบาล ถ้าความบาดเจ็บที่ได้รับทําให้ผู้ได้รับความคุ้มครองต้องได้รับการรักษา พยาบาลโดยแพทย์ที่มีใบอนุญาตประกอบโรคศิลป์ตามกฎหมาย หรือต้องได้รับการพยาบาลโดยพยาบาล ที่มีใบอนุญาต บริษัทจะชดเชยค่าใช้จ่ายที่ผู้ได้รับความคุ้มครอง หรือ ผู้เอาประกันภัยได้จ่ายไปจริง ซึ่งเกิด ขึ้นภายใน 52 สัปดาห์นับแต่วันเกิดอุบัติเหตุ สําหรับค่ารักษาพยาบาล ค่าการพยาบาล แต่ไม่รวมถึงการ จ้างพยาบาลพิเศษ ทั้งนี้ จะต้องไม่เกินจํานวนเงินที่บริษัทต้องรับผิดตามที่ระบุไว้ในตารางกรมธรรม์ประกัน 
ภัย 
แต่หากผู้ได้รับความคุ้มครองได้รับการชดใช้จากสวัสดิการของรัฐ หรือสวัสดิการอื่นใด หรือจาก 
การประกันภัยอื่นมาแล้ว บริษัทจะรับผิดเพียงจํานวนเงินค่ารักษาพยาบาลและค่าการพยาบาลส่วนที่ขาด เท่านั้น” 
7. กรมธรรม์ประกันภัยคุ้มครองผู้พักในหอพัก 
ตามพระราชบัญญัติหอพัก พ.ศ. 2558 มาตรา 57 ผู้ประกอบกิจการหอพักสถานศึกษา และหอพัก เอกชน มีหน้าที่ต้องจัดให้มีการประกันภัยเพื่อคุ้มครองชีวิต ร่างกาย และทรัพย์สินของผู้พักตามหลักเกณฑ์ ที่คณะกรรมการกําหนด ดังนั้น บุคคลหรือนิติบุคคลใดๆ ซึ่งเป็นผู้ประกอบกิจการหอพัก ไม่ว่าจะเป็นหอพัก สถานศึกษา หรือหอพักเอกชน จึงต้องจัดให้มีการประกันภัยเพื่อประโยชน์ของผู้พัก 
อนึ่ง สถานศึกษาในกรมธรรม์ประกันภัยนี้ หมายความถึง โรงเรียน วิทยาลัย มหาวิทยาลัยที่ จัดการศึกษาในระบบกฎหมายว่าด้วยการศึกษาแห่งชาติ ทั้งนี้ไม่หมายความรวมถึงสถาบันหรือ มหาวิทยาลัยของรัฐที่จัดการศึกษาในระดับอุดมศึกษา 
7.1 ความคุ้มครอง ความคุ้มครองภายใต้กรมธรรม์ประกันภัยนี้แบ่งออกเป็น 2 หมวด คือ 
หมวด 1 คุ้มครองการเสียชีวิต ทุพพลภาพถาวรสิ้นเชิง ค่ารักษาพยาบาลของผู้ได้รับความ คุ้มครอง อันเป็นผลจากสถานที่เอาประกันภัยเกิดไฟไหม้หรือระเบิด หรือผู้ได้รับความคุ้มครองถูกฆาตกรรม ถูกทําร้ายร่างกาย โดยอุบัติเหตุที่เกิดขึ้นในสถานที่เอาประกันภัย 
หมวด 2 คุ้มครองทรัพย์สินส่วนตัวของผู้ได้รับความคุ้มครอง อันเป็นผลมาจากสถานที่เอา 
ประกันภัยเกิดไฟไหม้ หรือระเบิด 
โดยมีจํานวนเงินจํากัดความรับผิดต่อคนและจํานวนเงินจํากัดความรับผิดสูงสุดตลอดระยะเวลา 
ประกันภัยไม่เกินจํานวนเงินที่กําหนดไว้ในแต่ละข้อตกลงคุ้มครอง 
7.2 ข้อยกเว้น กรมธรรม์ประกันภัยมีข้อยกเว้นทั่วไปและข้อยกเว้นแต่ละหมวดความคุ้มครอง ดังนี้ 
ข้อยกเว้นทั่วไป กรมธรรม์ประกันภัยฉบับนี้ไม่คุ้มครอง 
1) สงคราม การรุกราน การกระทําที่มุ่งร้ายของศัตรูต่างชาติ หรือการกระทําที่มุ่งร้าย คล้ายสงครามไม่ว่าจะได้มีการประกาศหรือไม่ก็ตาม สงครามกลางเมือง การแข็งข้อ การกบฏ การจลาจล การนัดหยุดงาน การก่อความวุ่นวาย การปฏิวัติ การประกาศกฎอัยการศึก หรือเหตุการณ์ใดๆ ซึ่งจะเป็น เหตุให้มีการประกาศหรือคงไว้ซึ่งกฎอัยการศึก 
2) การก่อการร้าย 
3) การแผ่รังสี หรือการแพร่กัมมันตภาพรังสีจากเชื้อเพลิงนิวเคลียร์ หรือจากกาก นิวเคลียร์ใดๆ อันเนื่องมาจากการเผาไหม้ของเชื้อเพลิงนิวเคลียร์ และจากกรรมวิธีใดๆ แห่งการแตกแยก ตัวทางนิวเคลียร์ซึ่งดําเนินต่อไปด้วยตัวเอง การระเบิดของกัมมันตรังสี หรือส่วนประกอบของนิวเคลียร์ 
หรือวัตถุอันตรายอื่นใดที่อาจเกิดการระเบิดในกระบวนการนิวเคลียร์ได้ 
ข้อยกเว้นเฉพาะหมวด 1 กรมธรรม์ประกันภัยนี้ไม่คุ้มครองการบาดเจ็บ การสูญเสียหรือ 
ความเสียหาย อันเกิดจากหรือสืบเนื่องจากสาเหตุ หรือที่เกิดขึ้นในเวลาดังต่อไปนี้ 
วิวาท 
1) การฆ่าตัวตาย การพยายามฆ่าตัวตาย การทําร้ายร่างกายตนเอง 
2) ขณะผู้ได้รับความคุ้มครองเข้าร่วมทะเลาะวิวาท หรือมีส่วนยั่วยุให้เกิดการทะเลาะ 
ข้อยกเว้นเฉพาะหมวด 2 กรมธรรม์ประกันภัยนี้ไม่คุ้มครองทรัพย์สินต่อไปนี้ เว้นแต่จะระบุ ไว้โดยชัดเจนเป็นอย่างอื่นในกรมธรรม์ประกันภัยฉบับนี้ 
1) เงินแท่ง หรือเงินรูปพรรณ หรือทองคําแท่ง หรือทองรูปพรรณหรืออัญมณี 2) โบราณวัตถุหรือศิลปวัตถุ 
3) ต้นฉบับหรือสําเนาเอกสาร แบบแปลน แผนผัง ภาพเขียน รูปออกแบบ ลวดลาย แบบหรือแบบพิมพ์หรือแม่พิมพ์ 
4) หลักประกันหนี้สิน หลักทรัพย์ เอกสารสําคัญต่างๆ ไปรษณียากร อากรแสตมป์ เงินตรา ธนบัตร เช็ค บัตรเครดิต บัตรเติมเงินโทรศัพท์ หรือเอกสารทางธุรกิจ 
5) วัตถุระเบิด 
6) ยานพาหนะทุกชนิด ไม่ว่าจะเป็นยานพาหนะทางบก ทางน้ํา หรือทางอากาศ 7.3 เงื่อนไขทั่วไป กรมธรรม์ประกันภัยคุ้มครองผู้พักในหอพัก มีเงื่อนไขที่ควรสนใจ ดังนี้ 
1) การสิ้นสุดของสัญญาประกันภัยโดยอัตโนมัติ หากมีการเปลี่ยนแปลงการใช้สถานที่เอา ประกันภัยจากหอพักเป็นกิจการประเภทอื่น ความคุ้มครองตามกรมธรรม์ประกันภัยฉบับนี้จะระงับสิ้นไป 
ทันที บริษัทจะคืนเบี้ยประกันภัยโดยหักเบี้ยประกันภัยสําหรับระยะเวลาที่กรมธรรม์ประกันภัยนี้ได้ใช้บังคับ 
แล้วออกตามส่วน 

2) เงื่อนไขที่เกี่ยวกับการชดใช้ค่าสินไหมทดแทน ได้แก่ 
2.1 การเฉลี่ยค่าทดแทน ในกรณีที่จํานวนผู้ได้รับความคุ้มครองที่แท้จริง มีจํานวน มากกว่าจํานวนผู้ได้รับความคุ้มครองสูงสุดที่ระบุไว้ในตารางกรมธรรม์ประกันภัย ความรับผิดของบริษัท 
ต่อผู้ที่ได้รับความคุ้มครองหนึ่งคนจะลดลงตามส่วนของจํานวนผู้ได้รับความคุ้มครองสูงสุดที่ระบุไว้ในตาราง 
กรมธรรม์ประกันภัยกับจํานวนผู้ได้รับความคุ้มครองที่แท้จริง 
2.2 การชดใช้ค่าทดแทน บริษัทจะจ่ายค่าทดแทนสําหรับการเสียชีวิตให้แก่ทายาท 
โดยธรรมของผู้ได้รับความคุ้มครอง หรือตัวแทนของบุคคลดังกล่าวภายใน 15 วัน นับแต่วันที่บริษัทได้รับ หลักฐานแสดงความสูญเสียที่ครบถ้วนและถูกต้องแล้ว หากมีเหตุอันควรสงสัยว่าการเรียกร้องค่าสินไหม ทดแทนไม่เป็นไปตามข้อตกลงคุ้มครอง ระยะเวลาที่กําหนดไว้อาจขยายออกไปได้อีกตามสมควรแต่ไม่เกิน 
90 วัน หากพ้นกําหนดเวลาดังกล่าว บริษัทไม่อาจจ่ายค่าทดแทนให้แล้วเสร็จภายในระยะเวลาดังกล่าว บริษัทจะต้องชดใช้ดอกเบี้ยให้อีกในอัตราร้อยละ 15 ต่อปีของจํานวนเงินที่ต้องจ่าย ทั้งนี้นับแต่วันที่ครบ 
กําหนดช่าระ 
2.3 ความรับผิดของบริษัท จะไม่เกินจํานวนเงินที่เอาประกันภัยไว้ตามข้อตกลงแต่ละ ข้อในขณะที่เกิดความเสียหาย และจํานวนเงินจํากัดความรับผิดสูงสุดตลอดระยะเวลาเอาประกันภัยตามที่ ระบุไว้ในตารางกรมธรรม์ประกันภัย 
2.4 จํานวนเงินจํากัดความรับผิดสูงสุด ตลอดระยะเวลาประกันภัยจะลดลงตาม จํานวนค่าทดแทนที่บริษัทได้จ่ายไป ทั้งนี้ เพื่อให้จํานวนเงินจํากัดความรับผิดสูงสุดที่เหลืออยู่กลับเต็ม จํานวนดังเดิม ผู้เอาประกันภัยตกลงที่จะชําระเบี้ยประกันภัยเพิ่มเติม 
กิจกรรม 15.2.1 
1. บริษัทแห่งหนึ่งมีกรมธรรม์ประกันภัยอุบัติเหตุกลุ่มสําหรับพนักงานทุกคน หากเมื่อเริ่มต้นเอา ประกันภัยนั้น พนักงานที่เป็นผู้เอาประกันภัยคนหนึ่งทํางานเป็นพนักงานธุรการประจําสํานักงาน แต่อีก 2 เดือนหลังจากนั้น ได้รับคําสั่งให้ย้ายไปทําหน้าที่เป็นพนักงานขนส่งสินค้าและประสบอุบัติเหตุเสียชีวิต โดยที่บริษัทไม่ได้แจ้งให้บริษัทประกันภัยทราบ ผู้รับประโยชน์ของพนักงานผู้นั้นจะได้รับค่าสินไหมทดแทน 
อย่างไร 
2. สําหรับกรมธรรม์ประกันภัยสุขภาพกลุ่มแบบที่ผู้เอาประกันภัยต้องออกเงินสมทบค่าเบี้ยประกันภัย ด้วยนั้น มีเงื่อนไขซึ่งกําหนดวันที่มีสิทธิ์ได้รับความคุ้มครองสําหรับผู้เอาประกันภัยอย่างไร 
3. กรมธรรม์ประกันภัยคุ้มครองผู้พักในหอพัก ให้ความคุ้มครองต่อผู้พักอย่างไรบ้าง 
แนวตอบกิจกรรม 15.2.1 
1. ค่าสินไหมทดแทนที่ผู้รับประโยชน์จะได้รับจะเท่ากับจํานวนเงินเท่าที่เบี้ยประกันภัยที่ได้รับ 
ชําระแล้วสําหรับตําแหน่งงานเดิมและจะซื้อความคุ้มครองสําหรับตําแหน่งงานใหม่ได้ เช่น ผู้เอาประกันภัย เดิมทํางานในตําแหน่งพนักงานธุรการ เสียเบี้ยประกันภัย 500 บาทสําหรับจํานวนเงินเอาประกันภัย 100,000 บาท แต่สําหรับตําแหน่งงานใหม่ซึ่งเป็นพนักงานขนส่งสินค้า เบี้ยประกันภัย 500 บาทนี้จะได้รับ ความคุ้มครองเป็นจํานวนเงินเอาประกันภัย 73,000 บาทเท่านั้น เนื่องจากเป็นการเปลี่ยนตําแหน่งงานที่ มีความเสี่ยงภัยเพิ่มขึ้น ผู้รับประโยชน์จะได้รับชดใช้เพียง 73,000 บาท 
2. สําหรับกรมธรรม์ประกันภัยสุขภาพกลุ่ม กรณีการประกันภัยแบบที่ผู้เอาประกันภัยต้องออก เงินสมทบค่าเบี้ยประกันภัยด้วยนั้น วันที่มีสิทธิ์ได้รับความคุ้มครองได้แก่ 
1) วันเริ่มต้นการประกันภัยสําหรับการขอเอาประกันภัยก่อนวันเริ่มต้นการประกันภัย หรือ 2) วันที่ขอเอาประกันภัยสําหรับการขอเอาประกันภัยภายใน 30 วันนับแต่วันเริ่มต้นการ ประกันภัย หรือวันเริ่มเป็นผู้เอาประกันภัยในกรณีที่เป็นลูกจ้างใหม่ หรือ 
ข้อ 2) 
3) วันที่บริษัทตกลงรับประกันภัยสําหรับการขอเอาประกันภัยเมื่อพ้นระยะเวลาที่กําหนดใน 
3. กรมธรรม์ประกันภัยคุ้มครองผู้พักในหอพัก คุ้มครองผู้พักดังนี้ 
1) กรณีที่หอพักเกิดไฟไหม้หรือระเบิด ทําให้ผู้พักเสียชีวิต หรือทุพพลภาพถาวรสิ้นเชิง หรือ บาดเจ็บต้องได้รับการรักษาพยาบาล 
2) กรณีที่หอพักเกิดไฟไหม้หรือระเบิด ทําให้ทรัพย์สินส่วนตัวที่กรมธรรม์ประกันภัยมิได้ระบุ 
ยกเว้นไว้ สูญเสียหรือเสียหาย 
3) กรณีผู้พักถูกฆาตกรรมหรือถูกทําร้ายร่างกายโดยอุบัติเหตุที่เกิดขึ้นในหอพัก </p>
<br>
<br>
<p>เรื่องที่ 15.2.2 
กรมธรรม์ประกันภัยที่คุ้มครองทรัพย์สินขององค์กร 
สําหรับองค์กรที่ประกอบกิจการพาณิชย์ หรืออุตสาหกรรม หรือแม้กระทั่งสถานศึกษา หรือมูลนิธิ นั้น มีกรมธรรม์ประกันภัยสําหรับการประกันวินาศภัยที่คุ้มครองทรัพย์สินอยู่หลายประเภท เช่น 
1) กรมธรรม์ประกันอัคคีภัย 
2) กรมธรรม์ประกันภัยความเสี่ยงภัยทรัพย์สิน 
3) กรมธรรม์ประกันภัยธุรกิจหยุดชะงัก 
4) กรมธรรม์ประกันภัยโจรกรรม 
5) กรมธรรม์ประกันภัยเงิน 
การประกันวินาศภัยสําหรับองค์กร 

6) กรมธรรม์ประกันภัยความซื่อสัตย์ 7) กรมธรรม์ประกันภัยเครื่องจักร 
8) กรมธรรม์ประกันภัยการขนส่งสินค้าในประเทศ 
9) กรมธรรม์ประกันภัยการขนส่งสินค้าทางทะเล 10) กรมธรรม์ประกันภัยขนส่งสินค้าระหว่างประเทศ 11) กรมธรรม์ประกันภัยตัวเรือ 
ในเรื่องนี้จะเลือกอธิบายเฉพาะกรมธรรม์ประกันภัยบางประเภทที่สําคัญและมีจํานวนกรมธรรม์ 
ประกันภัยในธุรกิจพอสมควรเท่านั้น 
1. กรมธรรม์ประกันอัคคีภัย กรมธรรม์ประกันภัยประเภทนี้เป็นกรมธรรม์ประกันอัคคีภัยเดิม 
ก่อนที่จะมีกรมธรรม์ประกันอัคคีภัยสําหรับที่อยู่อาศัยซึ่งได้รับการปรับปรุงความคุ้มครองให้เหมาะสมขึ้น 
สําหรับผู้เอาประกันภัยรายบุคคล กรมธรรม์ประกันอัคคีภัยนี้จึงเป็นกรมธรรม์ประกันภัยที่เหมาะสําหรับ สถานประกอบธุรกิจ เช่น สํานักงาน ร้านค้า ศูนย์การค้า โรงแรม โรงภาพยนตร์ เป็นต้น 
1.1 ความคุ้มครอง กรมธรรม์ประกันอัคคีภัยนี้ให้ความคุ้มครองอาคารและสิ่งปลูกสร้าง (ไม่ รวมฐานราก) และทรัพย์สินอื่นๆ ภายในอาคารและสิ่งปลูกสร้าง เช่น เฟอร์นิเจอร์ เครื่องตกแต่ง สิ่งติดตั้ง ตรึงตรา อุปกรณ์สํานักงาน เครื่องใช้ไฟฟ้า สต๊อกสินค้า เครื่องจักรที่ใช้ในการผลิตสินค้า เป็นต้น ที่เอา ประกันภัยไว้ในกรมธรรม์ประกันภัย สําหรับความเสียหายที่เกิดขึ้นภายในระยะเวลาเอาประกันภัยเนื่องจาก 
1) ไฟไหม้ แต่ไม่รวมถึงการระเบิดอันเป็นผลมาจากไฟไหม้ (เว้นแต่แรงระเบิดของ แก๊สใช้สําหรับทําแสงสว่างหรือประโยชน์เพื่อการอยู่อาศัย) ความเสียหายโดยตรงหรือโดยอ้อมจากแผ่น ดินไหว ความเสียหายต่อทรัพย์สินที่เอาประกันภัยที่เกิดจากการบูดเน่า การระอุตามธรรมชาติ หรือการ ลุกไหม้ขึ้นเอง และในระหว่างกรรมวิธีใดๆ ซึ่งใช้ความร้อนหรือการทําให้แห้ง 
2) ฟ้าผ่า 
3) การระเบิดของแก๊สที่ใช้สําหรับทําแสงสว่างหรือประโยชน์เพื่อการอยู่อาศัยเท่านั้น ยกเว้นการระเบิดของแก๊สเนื่องจากภัยแผ่นดินไหว 
นอกจากนี้ ผู้เอาประกันภัยยังสามารถซื้อความคุ้มครองเพิ่มเติมสําหรับความเสียหายจาก ภัยอื่นๆ ได้ เช่น ภัยแผ่นดินไหว ภัยน้ําท่วม ภัยจากลูกเห็บ ภัยนัดหยุดงาน การจลาจลและการกระทํา อันมีเจตนาร้าย ภัยต่อเครื่องไฟฟ้า เป็นต้น ทั้งนี้ ขึ้นอยู่กับการพิจารณาของบริษัทประกันวินาศภัย 
อย่างไรก็ตาม เนื่องจากกรมธรรม์ประกันอัคคีภัยมีลักษณะความคุ้มครองเป็นแบบระบุภัย (Specified Perils) อาจทําให้ผู้ประกอบกิจการเห็นว่า หากเกิดภัยบางอย่างที่ไม่ได้คาดคิดไว้ก่อนและไม่ ได้ซื้อความคุ้มครองไว้ จะทําให้ไม่ได้รับความคุ้มครอง ซึ่งทําให้ความคุ้มครองแคบกว่าความคุ้มครองแบบ สรรพภัย (All Risks) ที่มีอยู่ในกรมธรรม์ประกันภัยความเสี่ยงภัยทรัพย์สิน อีกทั้งอัตราเบี้ยประกันภัย อาจต่ํากว่าอีกด้วย ผู้ประกอบกิจการจึงอาจเลือกซื้อกรมธรรม์ประกันภัยความเสี่ยงภัยทรัพย์สินมากกว่า 
1.2 ข้อยกเว้น กรมธรรม์ประกันภัยฉบับนี้ไม่คุ้มครอง 
1) ความเสียหายซึ่งเกิดจากสงคราม การรุกราน การกระทําที่มุ่งร้ายของศัตรูต่างชาติ หรือการกระทําที่มุ่งร้ายคล้ายสงคราม ไม่ว่าจะมีการประกาศสงครามหรือไม่ก็ตาม หรือสงครามกลางเมือง การแข็งข้อ การกบฏ การจลาจล การนัดหยุดงาน การก่อความวุ่นวาย การกระทําของผู้ก่อการร้าย การ ปฏิวัติ การรัฐประหาร การประกาศกฎอัยการศึก หรือเหตุการณ์ใดๆ ซึ่งจะเป็นเหตุให้มีการประกาศหรือ คงไว้ซึ่งกฎอัยการศึก 
2) ความเสียหายที่เป็นผลโดยตรง หรือโดยอ้อมจากสาเหตุดังนี้ 
2.1 การแผ่รังสี หรือการแพร่กัมมันตภาพรังสีจากเชื้อเพลิงนิวเคลียร์หรือจาก 
กากนิวเคลียร์ใดๆ อันเนื่องมาจากการเผาไหม้ของเชื้อเพลิงนิวเคลียร์ 
2.2 การระเบิดของกัมมันตรังสี หรือส่วนประกอบของนิวเคลียร์ หรือทรัพย์ 
อันตรายอื่นใดที่อาจเกิดการระเบิดในกระบวนการนิวเคลียร์ได้ 
3) ความเสียหายต่อทรัพย์สินซึ่งเกิดขึ้นในขณะที่ผู้เอาประกันภัยสามารถเรียกร้องค่า 
เสียหายหรือมีสิทธิได้รับการชดใช้ค่าสินไหมทดแทนจากกรมธรรม์ประกันภัยทางทะเล หรือกรมธรรม์ 
ประกันภัยการขนส่ง ยกเว้นความเสียหายส่วนเกินกว่าจํานวนเงินซึ่งจะได้รับการชดใช้จากกรมธรรม์ประกัน ภัยดังกล่าวนั้น 
ฉบับน 
4) ทรัพย์สินต่อไปนี้ เว้นแต่จะได้ระบุไว้โดยชัดแจ้งเป็นอย่างอื่นในกรมธรรม์ประกันภัย 
4.1) สินค้าที่อยู่ในการดูแลรักษาของผู้เอาประกันภัยในฐานะผู้รับฝากทรัพย์ 4.2) เงินแท่ง หรือเงินรูปพรรณ หรือทองคําแท่ง หรือทองรูปพรรณ หรืออัญมณี 4.3) โบราณวัตถุหรือวัตถุสําหรับความเสียหายรวมส่วนที่เกินกว่า 10,000 บาท 4.4) ต้นฉบับหรือสําเนาเอกสาร แบบแปลน แผนผัง ภาพเขียน รูปออกแบบ 
ลวดลายแบบ แบบพิมพ์ หรือแม่พิมพ์ 
4.5) หลักประกันหนี้สิน หลักทรัพย์ เอกสารสําคัญต่างๆ ไปรษณียากร อากร แสตมป์ เงินตรา ธนบัตร เช็ค สมุดบัญชี หรือสมุดหนังสือเกี่ยวกับธุรกิจใด ๆ 
4.6) วัตถุระเบิด 
4.7) ไดนาโม หม้อแปลงไฟฟ้า เครื่องกําเนิดไฟฟ้า มอเตอร์ไฟฟ้า แผงควบคุม ไฟฟ้า อุปกรณ์อิเล็กทรอนิกส์ หรือเครื่องใช้ไฟฟ้าอื่นๆ ซึ่งได้รับความเสียหายเนื่องจาก หรือเพราะการ เดินเครื่องเกินกําลัง หรือได้รับกระแสไฟฟ้าเกินกําลัง หรือไฟฟ้าลัดวงจร รวมถึงไฟฟ้าลัดวงจรเนื่องจาก ฟ้าผ่า เฉพาะเครื่องที่เกิดการเสียหายในกรณีดังกล่าว 
5) ความเสียหายต่อเนื่องใดๆ ทุกชนิดเว้นแต่การสูญเสียรายได้จากค่าเช่าที่ได้ระบุไว้ 
ๆ 
ในกรมธรรม์ประกันภัยฉบับนี้ว่าได้รับความคุ้มครอง 
ตามกฎหมาย 
6) ความเสียหายจากการเผาทรัพย์สิน โดยคําสั่งเจ้าหน้าที่ หรือพนักงานผู้มีอํานาจ 

1.3 เงื่อนไขทั่วไป กรมธรรม์ประกันอัคคีภัยมีเงื่อนไขที่สําคัญดังต่อไปนี้ 
1) การประกันภัยทรัพย์สินต่ํากว่ามูลค่าแท้จริง ในกรณีที่เกิดความเสียหายขึ้นแก่ ทรัพย์สินที่เอาประกันภัย และปรากฏว่าทรัพย์สินนั้นมูลค่าสูงกว่าจํานวนเงินที่ได้เอาประกันภัยไว้ ให้ถือว่า ผู้เอาประกันภัยเป็นผู้รับประกันภัยเองในส่วนที่ต่างกัน และในการคํานวณค่าสินไหมทดแทน ผู้เอาประกันภัย ต้องรับภาระส่วนเฉลี่ยความเสียหายไปตามส่วนทุกๆ รายการ และหากมีมากกว่าหนึ่งรายการให้แยก 
พิจารณาเป็นแต่ละรายการโดยบริษัทจะชดใช้ค่าสินไหมทดแทนความเสียหายแต่ละรายการตามหลักการ 
ต่อไปนี้ 
ค่าสินไหมทดแทนที่บริษัทจะชดใช้แต่ละรายการ 
= 
{(จํานวนเงินเอาประกันภัย/มูลค่าที่แท้จริงของ ทรัพย์สิน ณ เวลาที่เกิดความเสียหาย) X มูลค่า ความเสียหาย} - ความเสียหายส่วนแรก (ถ้ามี) 
2) การตกเป็นโมฆยะของกรมธรรม์ประกันภัย ถ้าได้มีการบรรยายคลาดเคลื่อนใน สาระสําคัญแห่งทรัพย์สินที่เอาประกันภัย หรือในสาระสําคัญแห่งสิ่งปลูกสร้าง หรือสถานที่ตั้งของทรัพย์สิน หรือสิ่งปลูกสร้างดังกล่าว หรือในข้อความอันเป็นสาระสําคัญอันจําเป็นต้องรู้เพื่อการประเมินความเสี่ยงภัย หรือเพื่อการกําหนดเบี้ยประกันภัย หรือมีการละเว้นไม่เปิดเผยข้อความจริงดังกล่าวนั้น ให้ถือว่าสัญญา 
ประกันภัยตามกรมธรรม์ประกันภัยฉบับนี้ตกเป็นโมฆยะ และบริษัททรงไว้ซึ่งสิทธิในการบอกล้างสัญญา ประกันภัยนี้ภายในระยะเวลาที่กฎหมายกําหนด 
3) หน้าที่ในการรักษาสิทธิของบริษัทเพื่อรับช่วงสิทธิ โดยค่าใช้จ่ายของบริษัท ผู้เอา ประกันภัยจะต้องกระทําทุกอย่างเท่าที่จําเป็นหรือเท่าที่บริษัทจะร้องขอให้ทําตามสมควรไม่ว่าก่อนหรือหลัง 
การรับค่าสินไหมทดแทนจากบริษัท เพื่อรักษาสิทธิของบริษัทในการเรียกร้องค่าเสียหายจากบุคคลภายนอก 4) การผิดคํารับรอง เมื่อผู้เอาประกันภัยมีหน้าที่ที่จะต้องปฏิบัติตามข้อรับรองต่างๆ ที่แนบท้ายกรมธรรม์ประกันภัยฉบับนี้ แต่เจตนาไม่ปฏิบัติตามข้อรับรองดังกล่าว จนเป็นเหตุให้ทรัพย์สิน ที่เอาประกันภัยนั้นมีความเสี่ยงสูงขึ้น บริษัทมีสิทธิปฏิเสธการชดใช้ค่าสินไหมทดแทนสําหรับความเสียหาย อันเนื่องมาจากความเสี่ยงภัยที่สูงขึ้นนั้น 
5) การระงับไปแห่งสัญญาประกันภัย ความคุ้มครองตามกรมธรรม์ประกันภัยฉบับนี้ เป็นอันระงับสิ้นไปทันทีเมื่อ 
5.1) การค้าหรือการผลิต ซึ่งดําเนินการอยู่ภายในสิ่งปลูกสร้างหรือทรัพย์สิน ที่ เก็บไว้ในสถานที่ที่เอาประกันภัยได้มีการเปลี่ยนแปลงไปจากที่ได้ระบุไว้ในตารางกรมธรรม์และการ 
เปลี่ยนแปลงนั้นได้ทําให้การเสี่ยงภัยเพิ่มขึ้น 
5.2) ทรัพย์สินซึ่งเอาประกันภัยไว้ ถูกโยกย้ายไปยังสิ่งปลูกสร้างหรือสถานที่อื่น 
ใดนอกจากที่ระบุไว้ในตารางกรมธรรม์ 

5.3) กรรมสิทธิ์ในทรัพย์สินซึ่งเอาประกันภัยไว้ ได้ถูกเปลี่ยนมือจากผู้เอาประกัน ภัยโดยวิธีอื่นนอกจากทางพินัยกรรมหรือโดยบทบัญญัติแห่งกฎหมาย 
5.4) สิ่งปลูกสร้างที่ระบุไว้ในตารางกรมธรรม์ หรือส่วนใดส่วนหนึ่งของสิ่งปลูก สร้างนั้น ได้มีการพังทลายหรือเคลื่อนที่ไปจากเดิมไม่ว่าทั้งหมดหรือบางส่วน จนทําให้สิ่งปลูกสร้างนั้นเสื่อม 
ประโยชน์ในการใช้ทั้งหมดหรือบางส่วน 
ส่วนทําให้สิ่งปลูกสร้างนั้น 
จนทําให้สิ่งปลูกสร้างนั้นเสื่อมประโยชน์ในการใช้ทั้งหมดหรือบาง หรือส่วนใดส่วนหนึ่งของสิ่งปลูกสร้างนั้นหรือทรัพย์สินที่อยู่ภายในสิ่งปลูกสร้าง นั้นตกอยู่ในการเสี่ยงต่อวินาศภัยเพิ่มขึ้น เว้นแต่เหตุดังกล่าวมานี้สืบเนื่องมาจากอัคคีภัย หรือสาเหตุอื่น ซึ่งกรมธรรม์ประกันภัยฉบับนี้ให้ความคุ้มครอง 
5.5) ผู้เอาประกันภัยไม่ชําระเบี้ยประกันภัยเมื่อพ้นกําหนด 
เริ่มต้นระยะเวลาเอาประกันภัย 
60 วัน นับแต่วัน 
อย่างไรก็ตาม เงื่อนไขการระงับไปแห่งสัญญาประกันภัยทั้ง 5 ข้อนี้ จะไม่นํามาบังคับใช้หาก ผู้เอาประกันภัยได้แจ้งให้บริษัททราบและบริษัทตกลงยินยอมรับประกันภัยต่อไป โดยได้บันทึกการแก้ไข 
แสดงไว้ในกรมธรรม์ประกันภัยฉบับนี้แล้ว 
1.4 การชดใช้ค่าสินไหมทดแทน ในเรื่องของการเรียกร้องค่าสินไหมทดแทน มีข้อกําหนด และเงื่อนไขที่สําคัญบางประการ ดังนี้ 
1.4.1 หน้าที่ของผู้เอาประกันภัย ผู้เอาประกันภัยมีหน้าที่ดังนี้ 
ก. ต้องแจ้งให้บริษัททราบโดยไม่ชักช้าและต้องส่งมอบหลักฐานและเอกสาร 
เช่น หนังสือเรียกร้องซึ่งลงรายละเอียดของทรัพย์สินที่สูญเสียหรือเสียหายและมูลค่าความเสียหายของ ทรัพย์สินนั้นๆ ในเวลาเกิดความเสียหายซึ่งไม่ได้รวมกําไร และรายละเอียดของการประกันภัยอื่นๆ ที่ เกี่ยวข้องกับทรัพย์สินที่เอาประกันภัย ให้บริษัทภายใน 30 วัน นับตั้งแต่วันเกิดความเสียหาย เว้นแต่ ผู้เอาประกันภัยมีเหตุอันสมควรไม่อาจกระทําการดังกล่าวได้ในภายในเวลาที่กําหนดหรือภายในกําหนด เวลาที่บริษัทขยายให้โดยทําเป็นหนังสือ ทั้งนี้ ด้วยค่าใช้จ่ายของผู้เอาประกันภัยเอง 
ข. ต้องส่งมอบให้บริษัทซึ่งพยานหลักฐานและรายการเพิ่มเติม เช่น แผนผัง รายการละเอียด สมุดบัญชี ใบสําคัญการบัญชี เป็นต้น ข้อพิสูจน์และข้อความเกี่ยวกับการเรียกร้องและ ต้นเพลิง หรือสาเหตุที่ทําให้เกิดอัคคีภัยและพฤติการณ์ที่ทําให้เกิดความเสียหาย ตามที่บริษัทต้องการตาม สมควรแก่กรณี ทั้งนี้ด้วยค่าใช้จ่ายของผู้เอาประกันภัยเอง 
ค. จะต้องดําเนินการและยินยอมให้บริษัทหรือตัวแทนกระทําการใดๆ ที่เหมาะสม 
ในการป้องกันความเสียหายอันอาจเพิ่มขึ้น 
บริษัทอาจไม่รับพิจารณาชดใช้ค่าสินไหมทดแทน หากผู้เอาประกันภัยจงใจหรือ มีเหตุอันควรเชื่อได้ว่าเจตนาไม่ปฏิบัติตามเงื่อนไขดังกล่าวข้างต้นแม้ว่าเพียงข้อหนึ่งใดก็ตาม 
1.4.2 การชดใช้โดยการเลือกทําการสร้างให้ใหม่หรือจัดหาทรัพย์สินมาทดแทน บริษัทอาจจะเลือกทําการสร้างให้ใหม่ หรือจัดหาทรัพย์สินมาทดแทนทรัพย์สินที่สูญเสียหรือเสียหายทั้งหมด 
หรือส่วนใดส่วนหนึ่งแทนการจ่ายเงินชดใช้การสูญเสียหรือการเสียหายที่เกิดขึ้น หรืออาจจะร่วมกับบริษัท 
ประกันภัยอื่นๆ ที่เกี่ยวข้องกระทําการดังกล่าวก็ได้ 

แต่บริษัทไม่ผูกพันที่จะต้องจัดสร้างใช้ให้ใหม่ให้เหมือนกับทรัพย์สินเดิมหรือให้ครบ 
ถ้วนทุกประการเพียงแต่ว่าจัดไปตามสภาพการณ์จะอํานวย โดยบริษัทจะกระทําการให้สมเหตุสมผลที่สุด 
และไม่ว่ากรณีใดๆ บริษัทไม่ผูกพันที่จะต้องทําการสร้างให้ใหม่เกินกว่ามูลค่าของทรัพย์สิน ในขณะที่เกิด 
ความเสียหายหรือเกินกว่าจํานวนเงินซึ่งบริษัทได้รับประกันภัย 
ถ้าบริษัทเลือกที่จะทําการสร้างให้ใหม่ หรือจัดหาทรัพย์สินมาแทน ผู้เอาประกันภัย โดยค่าใช้จ่ายของตนเองจะต้องจัดหาแปลน แผนผัง รายละเอียดประกอบแปลน ปริมาณ ขนาดและราย ละเอียดอื่นๆ ตามที่บริษัทต้องการให้แก่บริษัท และการกระทําใดๆ ที่บริษัทได้ทําไปหรือสั่งให้ทําไปเพื่อ ที่จะพิจารณาทําการสร้างให้ใหม่ หรือจัดหาทรัพย์สินมาแทน ไม่ถือว่าเป็นการเลือกโดยบริษัทในอันที่จะ ทําการสร้างให้ใหม่ หรือจัดหาทรัพย์สินมาทดแทน ในกรณีที่บริษัทไม่สามารถที่จะจัดทําการสร้างให้ใหม่ 
หรือซ่อมแซมทรัพย์สินที่เอาประกันภัยนี้ เพราะเหตุว่ามีเทศบัญญัติหรือกฎข้อบังคับใดๆ บัญญัติไว้ในเรื่อง แนวของถนนหรือการก่อสร้างอาคารหรือสิ่งอื่นๆ บริษัทจะรับผิดชดใช้เงินเพียงเท่าที่จําเป็นเพื่อการสร้าง ใหม่ หรือซ่อมแซมทรัพย์สินนั้นๆ ให้คืนสภาพเดิมหากทําได้ตามกฎหมาย 
1.4.3 การประกันภัยซ้ําซ้อนและการร่วมเฉลี่ยการชดใช้ค่าสินไหมทดแทน ผู้เอา 
ประกันภัยต้องแจ้งเป็นหนังสือให้บริษัททราบถึงการประกันภัยซึ่งได้ทําไว้แล้วหรือที่จะมีขึ้นภายหลังหาก 
ทรัพย์สินที่ได้เอาประกันภัยไว้นี้ได้มีการประกันภัยกับบริษัทประกันภัยอื่น ซึ่งให้ความคุ้มครองในภัย 
เดียวกันกับกรมธรรม์ฉบับนี้ไม่ว่าทั้งหมดหรือบางส่วน 
ถ้าในขณะที่เกิดความเสียหายขึ้นและปรากฏว่าทรัพย์สินรายเดียวกันได้เอาประกันภัย 
ไว้กับบริษัทประกันภัยอื่นไม่ว่าโดยผู้เอาประกันภัยเอง หรือโดยบุคคลอื่นใดที่กระทําในนามผู้เอาประกันภัย 
บริษัทจะร่วมเฉลี่ยชดใช้ค่าสินไหมทดแทนให้ไม่เกินกว่าส่วนเฉลี่ยตามจํานวนเงินที่บริษัทได้รับประกันภัย ต่อจํานวนเงินเอาประกันภัยรวมทั้งสิ้นแต่ไม่เกินกว่าจํานวนเงินเอาประกันภัยที่บริษัทได้รับประกันภัยไว้ 
และเป็นที่ตกลงว่าการจ่ายค่าสินไหมทดแทนเช่นนี้ บริษัทจะไม่ยกเอาลําดับการรับประกันภัยก่อนหลัง ขึ้นเป็นข้ออ้างในการเข้าร่วมเฉลี่ยชดใช้ความเสียหายดังกล่าว 
ในกรณีที่ผู้เอาประกันภัยมีการประกันภัยอื่นๆ อยู่ แต่มิได้แจ้งให้บริษัทประกันภัย ทราบ บริษัทประกันภัยสามารถยกเอาเหตุที่ไม่แจ้งนี้เป็นการไม่เปิดเผยข้อความจริง และอาจปฏิเสธการ 
ชดใช้ค่าสินไหมทดแทนได้ 
1.4.4 สิทธิของบริษัทในซากทรัพย์สินที่ได้รับความเสียหาย เมื่อมีความเสียหายใด เกิดขึ้นแก่ทรัพย์สินที่เอาประกันภัย ผู้เอาประกันภัยจะละทิ้งทรัพย์สินที่เอาประกันภัยนั้นไม่ได้ และบริษัท 
อาจจะ 
1) เรียกร้องให้ส่งมอบทรัพย์สินที่ได้เอาประกันภัยแก่บริษัท 
2) เข้ายึดถือครอบครองทรัพย์สินที่ได้เอาประกันภัยและสํารวจ จัด คัด เลือก 
โยกย้าย หรือจัดการอย่างใดอย่างหนึ่งแก่ทรัพย์สินนั้น 
เกี่ยวข้อง 
3) ขายหรือจําหน่ายซึ่งทรัพย์สินที่ได้เอาประกันภัย เพื่อประโยชน์แก่บุคคลที่ 
บริษัทอาจใช้สิทธิที่มีอยู่ตามเงื่อนไขนี้ได้ทุกเวลานับตั้งแต่เกิดความเสียหายจนกว่า 
สิทธิเรียกร้องในความเสียหายนั้นๆ จะตกลงกันได้เป็นเด็ดขาด หรือได้มีการบอกกล่าวเป็นหนังสือจากผู้ 
เอาประกันภัยว่าได้สละสิทธิที่จะเรียกร้องค่าสินไหมทดแทนตามกรมธรรม์ประกันภัย 
การใช้สิทธิของบริษัทข้างต้นจะไม่ก่อให้เกิดความรับผิดเพิ่มขึ้นแก่บริษัทและจะไม่ 
ทําให้สิทธิของบริษัทในการที่จะอ้างเงื่อนไขแห่งกรมธรรม์ประกันภัยเพื่อโต้แย้งการเรียกร้องใดๆ ลดน้อยลง 
1.4.5 การทุจริต บริษัทมีสิทธิปฏิเสธการชดใช้ค่าสินไหมทดแทนในความเสียหาย เนื่องจากการทุจริตของผู้เอาประกันภัยในกรณีดังต่อไปนี้ 
1) ความเสียหายนั้นเกิดขึ้นจากการกระทําโดยเจตนาหรือการสมรู้ของผู้เอา ประกันภัย หรือผู้รับประโยชน์ หรือบุคคลใดที่กระทําในนามของผู้เอาประกันภัยหรือผู้รับประโยชน์ เพื่อ ให้ได้รับผลประโยชน์จากกรมธรรม์ประกันภัยฉบับนี้ และ/หรือ 
2) ผู้เอาประกันภัยหรือผู้แทนของผู้เอาประกันภัยได้กระทําการใดหรือแสดง 
ข้อความหรือเอกสารใดอันเป็นเท็จเพื่อให้ได้มาซึ่งผลประโยชน์ตามกรมธรรม์ประกันภัยฉบับนี้ 
2. กรมธรรม์ประกันภัยความเสี่ยงภัยทรัพย์สิน กรมธรรม์ประกันภัยประเภทนี้มีชื่อเรียกอื่นๆ ด้วย เช่น กรมธรรม์ประกันภัยความเสี่ยงภัยทุกชนิด หรือ กรมธรรม์ประกันภัยความเสี่ยงภัยทุกชนิดของ ทรัพย์สิน ให้ความคุ้มครองต่อทรัพย์สินเช่นเดียวกับกรมธรรม์ประกันอัคคีภัยแต่มีความคุ้มครองที่กว้าง กว่าโดยให้ความคุ้มครองที่เรียกว่า “แบบสรรพภัย คือ คุ้มครองเท่าที่ไม่มีการยกเว้นไว้” สําหรับความเสีย หายทางกายภาพของทรัพย์สินที่เอาประกันภัยอันเกิดจากอัคคีภัย และอุบัติเหตุใดๆ ที่มิได้อยู่ในข้อยกเว้น ของกรมธรรม์ประกันภัย เช่น คุ้มครองความเสียหายจากไฟไหม้ การหล่น การหลุดร่วง การกระแทก การ แตกหัก ความเสียหายจากภัยธรรมชาติต่างๆ เช่น ลมพายุ ฟ้าผ่า แผ่นดินไหว น้ําท่วม น้ําป่าไหลหลาก รวมถึงการโจรกรรมที่เป็นการลักทรัพย์โดยใช้กําลัง ซึ่งเกิดขึ้นภายในระยะเวลาเอาประกันภัย เป็นต้น แต่ จะไม่คุ้มครองต่อความเสียหายต่างๆ ที่เกิดขึ้นจากสาเหตุที่ได้ระบุยกเว้นไว้ในกรมธรรม์ประกันภัยนั้น และ ไม่คุ้มครองต่อทรัพย์สินบางประเภทที่ได้ระบุยกเว้นไว้ในกรมธรรม์ประกันภัยนั้น ดังนั้น สําหรับกรมธรรม์ ประกันภัยประเภทนี้ ผู้เอาประกันภัยจึงควรศึกษาข้อยกเว้นให้มาก เพื่อให้เข้าใจได้ชัดเจนว่าภัยใดหรือ ทรัพย์สินใดจะไม่ได้รับความคุ้มครอง 
ข้อยกเว้นเกี่ยวกับทรัพย์สิน มีดังนี้ 
1) เงินตรา เช็ค แสตมป์ พันธบัตร บัตรเครดิต หลักทรัพย์ เพชรพลอย อัญมณี โลหะมีค่า ทอง ขนสัตว์ โบราณวัตถุ ศิลปวัตถุ วัตถุหายาก เว้นแต่ระบุไว้ให้คุ้มครอง 
2) กระจก หรือกระจกที่ติดตั้งถาวร 
3) เครื่องแก้ว เครื่องกระเบื้อง เครื่องเคลือบดินเผา หินอ่อน หรือวัตถุอื่นที่เปราะหรือแตกง่าย 4) อุปกรณ์อิเล็กทรอนิกส์ เครื่องคอมพิวเตอร์ และอุปกรณ์ประมวลผลข้อมูล 
อย่างไรก็ตาม ทรัพย์สินที่อยู่ในข้อยกเว้นทั้ง 4 ข้อข้างต้นนี้ยังคงได้รับความคุ้มครองหาก เป็นความเสียหายอันเกิดจากไฟไหม้ ฟ้าผ่า ระเบิด อากาศยาน จลาจล นัดหยุดงาน การกระทําด้วยเจตนา ร้าย ภัยยานพาหนะหรือสัตว์ ภัยแผ่นดินไหว ภัยน้ําท่วม ภัยเนื่องจากน้ํา 
5) ทรัพย์สินที่อยู่ในการดูแลของผู้เอาประกันภัย 

6) ยานพาหนะที่จดทะเบียนสําหรับใช้บนถนน 
7) ทรัพย์สินที่อยู่ระหว่างการขนส่ง ทรัพย์สินที่เอาประกันภัยที่ระบุในตารางกรมธรรม์ 
ซึ่งมิใช่เป็นการเคลื่อนย้ายภายในสถานที่ตั้งหรือเก็บ 
8) ทรัพย์สินหรือสิ่งปลูกสร้างที่อยู่ในระหว่างการรื้อถอน การก่อสร้างหรือการติดตั้งรวมทั้ง 
วัตถุหรือวัสดุที่เกี่ยวข้องนั้น 
9) ปศุสัตว์ พืชไร่ หรือต้นไม้ 
10) ทรัพย์สินที่ได้มีการเอาประกันภัยไว้เป็นการเฉพาะแล้ว 
11) ทรัพย์สินที่เสียหายที่สามารถเรียกร้องได้จากกรมธรรม์ประกันภัยทางทะเลและขนส่ง 
เว้นแต่ความเสียหายส่วนเกินซึ่งไม่ได้รับจากกรมธรรม์ประกันภัยทางทะเลและขนส่ง 
เว้นเกี่ยวกับสาเหตุ มีจํานวนมาก ยกมาเฉพาะข้อยกเว้นที่สําคัญๆ ดังนี้ 
ข้อยกเว้ 
1) ความผิดพลาดหรือความบกพร่องในการออกแบบ การใช้วัสดุ หรือฝีมือแรง 2) การเสื่อมสภาพของทรัพย์สินที่เอาประกันภัย 
3) การหยุดชะงักของระบบการจ่ายน้ํา ก๊าซ กระแสไฟฟ้า เชื้อเพลิง ระบบการกําจัดของเสีย 
4) การพังทลายหรือการแตกร้าวของอาคาร 
5) การกัดกร่อนหรือการผุกร่อน สนิม การเปลี่ยนแปลงอุณหภูมิ ความชื้น ความแห้ง การ บูดเน่าขึ้นรา หดตัว ระเหย สูญเสียน้ําหนัก มลภาวะ การปนเปื้อน การเปลี่ยนสี รส กลิ่น การกัดแทะของ แมลงหรือสัตว์ 
6) การลักทรัพย์ เว้นแต่เป็นการลักทรัพย์โดยใช้กําลังอย่างรุนแรงทําให้เกิดร่องรอยความ เสียหายต่อตัวอาคาร 
7) ลม ฝน ลูกเห็บ น้ําค้างแข็ง หิมะ น้ําท่วม ทรายหรือฝุ่น ซึ่งทําความเสียหายให้แก่ ทรัพย์สินที่อยู่กลางแจ้งหรือเก็บอยู่ในอาคารโปร่ง หรือต่อรั้ว ประตูรั้ว 
8) การกระทําโดยจงใจหรือประมาทเลินเล่อของผู้เอาประกันภัย 
9) การหยุดทํางาน การล่าช้า การสูญเสียตลาด หรือความเสียหายต่อเนื่อง 10) ความเสียหายอันเป็นผลโดยตรงหรือโดยอ้อมจากเหตุการณ์ ดังต่อไปนี้ 
10.1) สงคราม การรุกราน การกระทําของศัตรูต่างชาติ การกระทําอันเป็นปฏิปักษ์ หรือการปฏิบัติการเยี่ยงสงคราม สงครามการเมือง 
10.2) การก่อความไม่สงบของประชาชนถึงขนาดลุกฮือต่อต้านรัฐบาล การกบฏ การ ปฏิวัติ การยึดอํานาจ การปกครองโดยทหาร 
10.3) การก่อการร้าย โดยบุคคลหรือกลุ่มบุคคลซึ่งเกี่ยวข้องกับขบวนการผู้ก่อการ ร้ายเพื่อผลทางการเมืองและสร้างความหวาดกลัวแก่สาธารณชน ข้อยกเว้นนี้ ไม่ใช้บังคับกรณีความเสีย 
หายอันเกิดจากอัคคีภัย 
10.4) การสูญเสียการครอบครองเนื่องจากการถูกยึดทรัพย์ การโอนทรัพย์สินเป็นของ 
รัฐ การเวนคืน การเรียกเอาโดยคําสั่งโดยชอบตามกฎหมายของเจ้าหน้าที่ 
10.5) การสูญเสียการครอบครองอาคารจากการเข้าครอบครองที่มิชอบด้วยกฎหมาย 10.6) การทําลายทรัพย์สินโดยคําสั่งเจ้าหน้าที่ที่มีอํานาจตามกฎหมาย 
10.7) ความเสียหายอันสืบเนื่องจากอาวุธนิวเคลียร์ ปฏิกิริยานิวเคลียร์ กัมมันตภาพรังสี การแตกตัวของประจุ การแผ่รังสี 
3. กรมธรรม์ประกันภัยธุรกิจหยุดชะงัก กรมธรรม์ประกันภัยนี้ให้ความคุ้มครองความเสียหาย 
ต่อเนื่องจากความเสียหายทางกายภาพของทรัพย์สินที่เอาประกันภัยภายใต้กรมธรรม์ประกันอัคคีภัย หรือ 
กรมธรรม์ประกันภัยความเสี่ยงภัยทรัพย์สิน เมื่อเกิดวินาศภัยขึ้นซึ่งกรมธรรม์ประกันอัคคีภัยหรือกรมธรรม์ ประกันภัยความเสี่ยงภัยทรัพย์สินให้ความคุ้มครองอยู่ ผู้เอาประกันภัยจะได้รับการชดใช้ค่าสินไหมทดแทน 
เพื่อการซ่อมแซมหรือสร้างทรัพย์สินที่เสียหายขึ้นมาใหม่ซึ่งอาจต้องใช้เวลายาวนาน ซึ่งในขณะเวลานั้นเอง ธุรกิจของผู้เอาประกันภัยอาจดําเนินกิจการได้เพียงบางส่วนหรืออาจต้องหยุดกิจการไปชั่วคราว ในขณะที่ ธุรกิจยังคงต้องจ่ายค่าใช้จ่ายคงที่ (Standing Charges) หลายรายการต่อไป หรือจ่ายค่าใช้จ่ายในการผลิต (Variable Charges) ต่อไป หรือจําเป็นต้องจ่ายค่าดําเนินการบางอย่างเพิ่มขึ้น (Increased Cost of Working) เช่น การหาสถานที่ผลิตใหม่ และที่สําคัญก็คือผลกําไร (Gross Profit) ที่ต้องขาดหายไป ผู้ เอาประกันภัยสามารถซื้อกรมธรรม์ประกันภัยประเภทนี้ได้เพื่อให้ธุรกิจกลับมาดําเนินการได้อย่างต่อเนื่อง 
ตามปกติได้เร็วที่สุด 
เงื่อนไขสําคัญที่จะทําให้กรมธรรม์ประกันภัยธุรกิจหยุดชะงักนี้มีผลคุ้มครอง ก็คือต้องมีการตกลง ชดใช้ค่าสินไหมทดแทนของกรมธรรม์ประกันภัยทรัพย์สินเสียก่อน หากกรมธรรม์ประกันภัยทรัพย์สิน 
ไม่ชดใช้หรือไม่คุ้มครอง กรมธรรม์ประกันภัยธุรกิจหยุดชะงักนี้ก็ไม่คุ้มครองให้เช่นกัน 
ตัวอย่างของข้อความที่ระบุความคุ้มครองเป็นดังนี้ (ในกรณีผู้เอาประกันภัยเอาประกันอัคคีภัย) 
“บริษัทให้สัญญาต่อผู้เอาประกันภัยว่า หากทรัพย์สินซึ่งผู้เอาประกันภัยใช้เพื่อประกอบธุรกิจ ณ สถานที่เอาประกันภัย ได้รับความสูญเสียหรือความเสียหายเนื่องจากภัยที่ได้รับความคุ้มครองภายใต้ 
กรมธรรม์อัคคีภัยในระหว่างระยะเวลาที่ได้เอาประกันภัยตามที่ได้ระบุในตารางกรมธรรม์ประกันภัยซึ่งรวมถึง 
ช่วงเวลาที่ผู้รับประกันภัยได้ตกลงต่ออายุสัญญาประกันภัยด้วย (หากมี) และเป็นผลให้ธุรกิจที่ดําเนินอยู่ 
ณ สถานที่เอาประกันภัยต้องหยุดชะงักหรือได้รับผลกระทบแล้วบริษัทจะจ่ายค่าสินไหมทดแทนให้แก่ ผู้เอาประกันภัยตามจํานวนความสูญเสียหรือเสียหายที่แท้จริงอันเป็นผลของการที่ธุรกิจต้องหยุดชะงักหรือ 
ได้รับผลกระทบตามแต่ละรายการที่ระบุไว้ในตารางกรมธรรม์ประกันภัย 
ทั้งนี้ ในขณะที่เกิดความสูญเสียหรือเสียหายจะต้องมีการประกันอัคคีภัย ซึ่งมีผลบังคับอยู่และ คุ้มครองส่วนได้เสียในทรัพย์สินของผู้เอาประกันภัยที่ได้รับความเสียหาย ณ สถานที่เอาประกันภัยและความ เสียหายที่เกิดจากภัยที่ได้รับความคุ้มครอง โดยบริษัทประกันภัยที่รับประกันภัยอัคคีภัยที่ได้ระบุไว้ใน กรมธรรม์ประกันอัคคีภัยตกลงจะชดใช้ความเสียหายนั้นๆ 
กรณีที่การสูญเสียหรือความเสียหายต่อทรัพย์สินมีจํานวนน้อยกว่าความเสียหายส่วนแรกที่ได้ระบุ 
ไว้ในกรมธรรม์ประกันอัคคีภัยให้ถือเสมือนหนึ่งว่าความเสียหายดังกล่าวได้รับความคุ้มครอง” 

4. กรมธรรม์ประกันภัยโจรกรรม กรมธรรม์ประกันภัยประเภทนี้ให้ความคุ้มครองผู้เอาประกันภัย ต่อความเสียหายหรือสูญหายของทรัพย์สินที่เอาประกันภัยไว้ อันเกิดจากการที่บุคคลภายนอกกระทํา การลักทรัพย์ ชิงทรัพย์ หรือปล้นทรัพย์ โดยบุคคลภายนอกนั้นได้เข้าไปหรือออกไปจากสถานที่เอาประกันภัย สําหรับสถานที่เอาประกันภัยนั้นเป็นได้ทั้งประเภทที่อยู่อาศัย แฟลต อพาร์ทเมนท์ คอนโดมิเนียม หรือ บ้านเช่า หรือประเภทอาคาร/สถานประกอบธุรกิจ 
สําหรับแบบกรมธรรม์ประกันภัยโจรกรรมนั้น ผู้เอาประกันภัยสามารถเลือกซื้อได้ 2 แบบ คือ แบบเต็มมูลค่า (Full Value) และแบบความเสียหายส่วนแรก (First Loss) ซึ่งมีความแตกต่างกันตรงที่ กรมธรรม์ประกันภัยแบบเต็มมูลค่าจะมีเงื่อนไขการประกันภัยต่ํากว่ามูลค่าที่แท้จริง ในขณะที่กรมธรรม์ 
ประกันภัยแบบความเสียหายส่วนแรกนั้นไม่มีเงื่อนไขข้อนี้ 
4.1 ความคุ้มครอง ผู้เอาประกันภัยสามารถเลือกซื้อความคุ้มครองได้ 3 แบบ คือ คุ้มครอง น้อยที่สุดจากการลักทรัพย์ซึ่งต้องปรากฏร่องรอยงัดแงะโดยใช้กําลังอย่างรุนแรงและเกิดร่องรอยความเสีย หายต่อสถานที่เอาประกันภัย ไปจนถึงการลักทรัพย์ที่ไม่ปรากฏร่องรอยงัดแงะ ชิงทรัพย์ และปล้นทรัพย์ ด้วย นอกจากนั้น กรมธรรม์ประกันภัยยังคุ้มครองความเสียหายต่ออาคารสถานที่ซึ่งเกิดจากกระทํา โจรกรรมด้วย โดยความคุ้มครองทั้ง 3 แบบ มีดังนี้ 
แบบ จร. 1 
“บริษัทจะชดใช้ค่าสินไหมทดแทนเพื่อความสูญเสียหรือความเสียหายของทรัพย์สินที่เอาประกันภัย อันเกิดจากการลักทรัพย์โดยบุคคลใดๆ ที่มิได้ระบุไว้ในข้อยกเว้น ซึ่งได้เข้าไปหรือออกจากสถานที่ที่เอา ประกันภัย โดยการใช้กําลังอย่างรุนแรงและทําให้เกิดร่องรอยความเสียหายที่เห็นได้อย่างชัดเจนต่อสถานที่ ที่เอาประกันภัย จากการใช้เครื่องมือ วัตถุระเบิด ไฟฟ้า เคมี รวมทั้งความสูญเสีย หรือความเสียหายเนื่อง มาจากความพยายามกระทําการดังกล่าว” 
ทรัพย์ด้วย 
แบบ จร. 2 แบบนี้ให้ความคุ้มครองกว้างกว่าแบบ จร.1 โดยรวมถึงการชิงทรัพย์และปล้น 
“บริษัทจะชดใช้ค่าสินไหมทดแทนเพื่อความสูญเสียหรือความเสียหายของทรัพย์สินที่เอาประกันภัย อันเกิดจากการลักทรัพย์โดยบุคคลใด ๆ ที่มิได้ระบุไว้ในข้อยกเว้น ซึ่งได้เข้าไปหรือออกจากสถานที่ที่เอา ประกันภัย โดยการใช้กําลังอย่างรุนแรงและทําให้เกิดร่องรอยความเสียหายที่เห็นได้อย่างชัดเจนต่อสถานที่ ที่เอาประกันภัย จากการใช้เครื่องมือ วัตถุระเบิด ไฟฟ้า เคมี หรือเกิดจากการชิงทรัพย์ หรือปล้นทรัพย์ รวมทั้งความสูญเสีย หรือความเสียหายอันเกิดจากความพยายามกระทําการดังกล่าว” 
การใช้กําลังด้วย 
แบบ จร. 3 แบบนี้ให้ความคุ้มครองกว้างกว่าแบบ จร. 2 โดยรวมถึงการลักทรัพย์โดยไม่มี 
“บริษัทจะชดใช้ค่าสินไหมทดแทนเพื่อความสูญเสียหรือความเสียหายของทรัพย์สินที่เอาประกันภัย 
อันเกิดจากการลักทรัพย์ หรือชิงทรัพย์ หรือปล้นทรัพย์ โดยบุคคลใดๆ ที่มิได้ระบุไว้ในข้อยกเว้น รวมทั้ง ความสูญเสียหรือความเสียหายอันเกิดจากความพยายามกระทําการดังกล่าว” 
4.2 ข้อยกเว้น กรมธรรม์ประกันภัยโจรกรรม มีข้อยกเว้นสําคัญๆ ดังนี้ 
1) ความสูญเสียหรือความเสียหายอันเกิดจากอัคคีภัย หรือการระเบิด ไม่ว่าจะเกิด จากสาเหตุใดก็ตาม เว้นแต่ความสูญเสียหรือเสียหายจากการระเบิด อันเป็นผลมาจากการเข้าไปในสถาน ที่เอาประกันภัยโดยการใช้วัตถุระเบิด และมีเจตนาเพื่อที่จะทําการลักทรัพย์ หรือชิงทรัพย์ หรือปล้นทรัพย์ 
2) ความเสียหายของกระจกหรือสิ่งประดับบนกระจกหรือข้อความบนกระจก 
3) ความสูญเสียหรือความเสียหายอันเกิดจากการกระทําหรือการมีส่วนร่วมโดยบุคคล 
ใดๆ ซึ่งอยู่โดยชอบด้วยกฎหมายในสถานที่ตามที่ระบุไว้ในตารางกรมธรรม์ หรือเกิดจากการกระทําโดย ผู้เอาประกันภัย หรือหุ้นส่วนของผู้เอาประกันภัย หรือกรรมการ หรือพนักงาน หรือลูกจ้างของผู้เอาประกันภัย ทั้งนี้ไม่ว่าจะกระทําด้วยตนเองตามลําพัง หรือสมรู้ร่วมคิดกับบุคคลอื่น 
4) ความสูญเสียหรือความเสียหายของ เงิน ทอง อัญมณี โบราณวัตถุ ศิลปวัตถุ เหรียญ ต้นฉบับเอกสาร โฉนด แบบแปลน แผนผัง ภาพเขียน รูปออกแบบ ลวดลาย แบบหรือแบบพิมพ์ หลักประกันหนี้สิน หลักทรัพย์ เอกสารสําคัญต่างๆ ไปรษณียากร อากรแสตมป์ เงินตรา ธนบัตร บัตร เครดิต บัตรธนาคาร เช็ค สมุดบัญชี หรือสมุดหนังสือเกี่ยวกับธุรกิจใดๆ เว้นแต่ระบุให้รวมอยู่ในทรัพย์สิน ที่เอาประกันภัยโดยชัดแจ้ง 
5) ความสูญเสียหรือความเสียหาย ซึ่งเกิดขึ้นในขณะที่สถานที่ตามที่ระบุไว้ในตาราง กรมธรรม์ประกันภัยถูกทอดทิ้งโดยไม่มีผู้อยู่อาศัย หรือไม่มีผู้ดูแลรักษาเป็นเวลาเกินกว่า 7 วันติดต่อกัน 4.3 เงื่อนไขทั่วไป กรมธรรมประกันภัยโจรกรรมเป็นกรมธรรม์ประกันภัยทรัพย์สินประเภท 
หนึ่ง ซึ่งเงื่อนไขทั่วไปจะระบุไว้เหมือนกัน เงื่อนไขที่สําคัญมีดังนี้ 
4.3.1 การประกันภัยต่ํากว่ามูลค่าที่แท้จริง เนื่องจากกรมธรรม์ประกันภัยโจรกรรม ผู้เอาประกันภัยสามารถเลือกการกําหนดจํานวนเงินเอาประกันภัยภายใต้กรมธรรม์ประกันภัยโจรกรรมได้ 
2 แบบ คือ 
1) แบบเต็มมูลค่า (Full Value) ซึ่งผู้เอาประกันภัยต้องกําหนดจํานวนเงินเอา ประกันภัยไม่ต่ํากว่า 80% ของมูลค่าทรัพย์สินขณะเอาประกันภัย และ 
2) แบบความเสียหายส่วนแรก (First Loss) ซึ่งผู้เอาประกันภัยสามารถเลือก กําหนดจํานวนเงินเอาประกันภัยที่เห็นว่าเหมาะสมเองได้ 

ดังนั้น เงื่อนไขการประกันภัยต่ํากว่ามูลค่าที่แท้จริงจึงมีผลบังคับสําหรับแบบเต็มมูลค่า 
เท่านั้น เงื่อนไขนี้เป็นเงื่อนไขที่ใช้กับกรมธรรม์ประกันอัคคีภัยซึ่งได้อธิบายไปแล้ว 
4.3.2 การร่วมเฉลี่ยการชดใช้ค่าสินไหมทดแทน หากทรัพย์สินที่เอาประกันภัย ในกรมธรรม์ประกันภัยโจรกรรมนี้ มีการประกันภัยกับบริษัทประกันภัยอื่น ไม่ว่าจะโดยผู้เอาประกันภัยเอง หรือโดยบุคคลอื่นที่กระทําในนามของผู้เอาประกันภัยซึ่งให้ความคุ้มครองในภัยเดียวกัน ไม่ว่าทั้งหมดหรือ บางส่วน ผู้เอาประกันภัยต้องแจ้งให้บริษัททราบ และหากเกิดความเสียหายขึ้น บริษัทจะร่วมเฉลี่ยชดใช้ 
ค่าสินไหมทดแทนให้ไม่เกินกว่าส่วนเฉลี่ยตามจํานวนเงินที่บริษัทได้รับประกันภัยไว้ต่อจํานวนเงินเอา 
ประกันภัยรวมทั้งหมดของทุกกรมธรรม์ประกันภัย แต่จะไม่เกินจํานวนเงินเอาประกันภัยที่บริษัทได้รับ 
ประกันภัยไว้ และไม่ยกลําดับการรับประกันภัยก่อนหรือหลังมาใช้ในการร่วมเฉลี่ยความเสียหาย 
5. กรมธรรม์ประกันภัยสําหรับเงิน กรมธรรม์ประเภทนี้ให้ความคุ้มครองต่อความสูญเสียของ เงิน ไม่ว่าเงินนั้นจะอยู่ภายในสถานที่ทําการของผู้เอาประกันภัย ในตู้นิรภัย หรืออยู่ในระหว่างการขนส่ง จากสถานที่หนึ่งไปอีกสถานที่หนึ่ง นอกจากนี้ ยังให้ความคุ้มครองต่อตัวตู้นิรภัย ห้องนิรภัย ตัวอาคาร หรือทรัพย์สินอื่นๆ ซึ่งเกิดจากการชิงทรัพย์ การปล้นทรัพย์ การโจรกรรมเงินจากตู้นิรภัย ห้องนิรภัย และ ผู้เอาประกันภัยสามารถซื้อความคุ้มครองที่มากที่สุดคือคุ้มครองความสูญเสียของเงินที่เกิดจากสาเหตุใดๆ ที่มิได้ระบุในข้อยกเว้น รวมถึงการยักยอกโดยพนักงานรับส่งเงินที่สามารถค้นพบภายใน 3 วันได้ด้วย 
5.1 ความคุ้มครอง ทั้ง 3 แบบมีดังนี้ 
แบบ ปง.1 คุ้มครองการชิงทรัพย์ ปล้นทรัพย์ และการลักทรัพย์ที่ปรากฏร่องรอยการงัดแงะ แบบ ปง.2 คุ้มครองความสูญเสีย เสียหายใดๆ ที่มิได้ระบุเป็นข้อยกเว้นไว้ในกรมธรรม์ แบบ ปง.3 คุ้มครองความสูญเสีย เสียหายใดๆ ที่มิได้ระบุเป็นข้อยกเว้นในกรมธรรม์และ รวมถึงการยักยอกทรัพย์ของแคชเชียร์ หรือพนักงานขนส่งเงินที่ค้นพบภายใน 3 วันทําการ 
ผู้เอาประกันภัยสามารถเลือกซื้อความคุ้มครองเพื่อชดเชยความสูญเสียของเงินได้ ดังนี้ 
1) การสูญเสียของเงินเพื่อจ่ายค่าจ้างและ/หรือเงินเดือน ระหว่างขนส่งสู่สถานที่เอา 
ประกันภัยและขณะอยู่ในสถานที่เอาประกันภัย หรือห้องนิรภัยที่ปิดล็อคไว้เรียบร้อย 
แต่เงินส่วนที่เหลือจากการจ่ายทั้งหมดต้องเก็บไว้ในตู้นิรภัย 
2) การสูญเสียของเงินภายในสถานที่เอาประกันภัยในเวลาทํางาน 
3) การสูญเสียของเงินภายในตู้นิรภัยหรือห้องนิรภัยนอกเวลาทํางานขณะเก็บไว้ในตู้ นิรภัยหรือห้องนิรภัยที่ปิดล็อคไว้เรียบร้อย 
4) การสูญเสียของเงินขณะขนส่ง ซึ่งผู้เอาประกันภัยจะต้องแจ้งประมาณการจํานวน เงินที่จะขนส่งทั้งหมดระหว่างระยะเวลาประกันภัย เพื่อใช้ในการคํานวณเบี้ยประกันภัยขั้นต้น ก่อนที่จะ 
ทําการปรับปรุงเบี้ยประกันภัยต่อไปจากจํานวนเงินที่ขนส่งที่แท้จริงต่อไปหลังจากสิ้นสุดระยะเวลาประกัน 
ภัยแล้ว 
5) ความเสียหายต่อตู้นิรภัยหรือห้องนิรภัย ตัวอาคาร สถานที่เอาประกันภัย และ ทรัพย์สินอื่นๆ จากการชิงทรัพย์ ปล้นทรัพย์ โจรกรรมเงินจากตู้นิรภัย ห้องนิรภัย หรือความพยายาม 
กระทําการดังกล่าว 
5.2 ข้อยกเว้น กรมธรรม์ประกันภัยเงินทั้งแบบ ปง. 1 และ ปง. 2 มีข้อยกเว้นที่เหมือนกัน นอกจากภัยเกี่ยวกับสงคราม ภัยการเมือง และภัยนิวเคลียร์ แล้ว มีข้อยกเว้นอื่นที่สําคัญ เช่น 
1) การฉ้อโกงหรือยักยอก การกระทําผิดต่อทรัพย์ตามประมวลกฎหมายอาญาโดยผู้ เอาประกันภัย กรรมการหรือหุ้นส่วนของผู้เอาประกันภัย หรือพนักงานของผู้เอาประกันภัย ทั้งนี้ไม่ว่าจะ กระทําด้วยตนเองโดยลําพังหรือสมรู้ร่วมคิดกับบุคคลอื่น 
หรือการคํานวณ 
2) การสูญหายของเอกสารต้นฉบับ สมุดบัญชี หรือรายงานตัวเลข 
3) การปลอมแปลงเอกสาร การทอนเงินผิด การผิดพลาด หรือละเลยในการทําบัญชี 
4) การยึดทรัพย์ โดยคําสั่งของรัฐบาล หรือเจ้าหน้าที่บ้านเมือง 
สําหรับ แบบ ปง.3 นั้น เนื่องจากมีการคุ้มครองไปถึงการกระทําของพนักงานของผู้ เอาประกันภัยด้วย จึงมีข้อยกเว้นเพิ่มเติมว่า ยกเว้นความสูญเสียที่มีการประกันภัยความซื่อสัตย์ไว้ 
6. กรมธรรม์ประกันภัยเครื่องจักร สําหรับองค์กรที่ประกอบกิจการประเภทอุตสาหกรรม เครื่องจักรถือเป็นสินทรัพย์ที่มีความสําคัญต่อกิจการเป็นอย่างมาก นอกจากการดูแลบํารุงรักษาตามระยะ 
เวลาที่กําหนดแล้ว องค์กรต้องมีการจัดการความเสี่ยงด้วยการประกันภัยสําหรับอุบัติเหตุใดๆ ก็ตามที่อาจ เกิดขึ้นโดยไม่คาดคิด 
6.1 ความคุ้มครอง กรมธรรม์ประกันภัยเครื่องจักรเป็นกรมธรรม์ประกันภัยที่ให้ความ 
คุ้มครองผู้เอาประกันภัยต่อความสูญเสียหรือความเสียหายอันเกิดขึ้นโดยฉับพลัน และไม่อาจคาดการณ์ ล่วงหน้าได้ต่อเครื่องจักรที่ผ่านการทดสอบแล้วและติดตั้งใช้งานอยู่ในสถานที่เอาประกันภัย อันเนื่องมาจาก การหล่อและการใช้วัสดุที่มีคุณภาพไม่สมบูรณ์ ความผิดพลาดหรือความบกพร่องในการออกแบบ ความ บกพร่องจากโรงงาน การซ่อม หรือการติดตั้ง ด้านการฝีมือ การขาดความชํานาญ หรือเนื่องมาจากเหตุ แห่งความสะเพร่า การกลั่นแกล้ง การขาดน้ําในหม้อน้ํา การระเบิดในทางฟิสิกส์ การแยกจากกันด้วยกําลัง เหวี่ยงจากศูนย์ถ่วง ไฟฟ้าลัดวงจร พายุ หรือเหตุอื่นใดซึ่งมิได้ระบุยกเว้นไว้โดยเฉพาะในกรมธรรม์ประกันภัย 6.2 ข้อยกเว้น ข้อยกเว้นที่สําคัญนอกเหนือจากภัยที่เกี่ยวกับสงคราม ภัยการเมือง และภัย 
นิวเคลียร์ แล้วมีข้อยกเว้นอื่นๆ ที่สําคัญ เช่น 
1) ฟ้าผ่า อัคคีภัย การดับเพลิง การระเบิดทางเคมี (ยกเว้นการระเบิดของแก๊สในท่อ น้ําของหม้อน้ํา) การลักทรัพย์ อุทกภัย น้ําท่วม แผ่นดินไหว การถูกปะทะโดยยานบก ยานน้ํา หรือ 
อากาศยาน 
2) การสูญเสียหรือความเสียหาย ซึ่งเกิดจากความผิดหรือสิ่งบกพร่องใด ๆ ที่มีอยู่แล้ว ในขณะเริ่มการประกันภัย ซึ่งผู้เอาประกันภัยหรือผู้แทนของผู้เอาประกันภัยได้ทราบแล้ว 
3) การสูญเสียหรือความเสียหายที่เกิดขึ้นจากการกระทําด้วยความจงใจ หรือประมาท 
เลินเล่ออย่างร้ายแรงของผู้เอาประกันภัยหรือผู้แทนของผู้เอาประกันภัย 
สัญญา 
4) การสูญเสียหรือความเสียหายซึ่งผู้จัดหาหรือผู้ผลิตต้องรับผิดตามกฎหมายหรือตาม 

5) การสูญเสียหรือความเสียหายต่อสายพาน เชือก เส้นลวด โซ่ ล้อยาง วัตถุที่ทํา 
ด้วยแก้ว กระเบื้องเคลือบหรือกระเบื้องดินเผา ฯลฯ 
6.3 ข้อกําหนดและเงื่อนไขทั่วไป ข้อกําหนดและเงื่อนไขทั่วไปที่สําคัญมีดังนี้ 
1) จํานวนเงินเอาประกันภัย ผู้เอาประกันภัยต้องกําหนดจํานวนเงินเอาประกันภัย เท่ากับราคาของเครื่องจักรใหม่ชนิดและขนาดเดียวกัน ซึ่งจะนํามาเปลี่ยนทดแทนเครื่องจักรที่เอาประกันภัย ซึ่งราคาใหม่นี้รวมถึงค่าขนส่ง ค่าธรรมเนียม ค่าภาษีศุลกากร (หากมี) และค่าติดตั้ง ถ้าจํานวนเงิน เอาประกันภัยต่ํากว่าจํานวนที่ต้องกําหนดข้างต้น จํานวนเงินค่าสินไหมทดแทนที่บริษัทจะชดใช้ให้ต้องเป็น 
ไปตามอัตราส่วนของจํานวนเงินที่เอาประกันภัยไว้กับจํานวนเงินที่ต้องการให้เอาประกันภัย หากมีการ ประกันภัยเครื่องจักรมากกว่าหนึ่งรายการ ทุกๆ รายการจะต้องใช้บังคับโดยเงื่อนไขนี้ 
2) การใช้ความระมัดระวังเพื่อป้องกันภัย ผู้เอาประกันภัยต้องใช้ความระมัดระวังตาม ควรแก่กรณีและสมด้วยเหตุผลในการป้องกันการสูญเสีย ความเสียหาย หรือความรับผิด และต้องปฏิบัติ ตามบทบัญญัติของกฎหมายเกี่ยวกับการนั้น ตลอดจนข้อแนะนําของผู้ผลิต โดยผู้เอาประกันภัยเป็นผู้ออก 
ค่าใช้จ่ายเองทั้งสิ้น 
3) การตรวจและการเปลี่ยนแปลงสาระสําคัญของภัย บริษัทมีสิทธิที่จะตรวจสอบ โรงงานในเวลาใดก็ได้ตามที่เห็นสมควร และผู้เอาประกันภัยจะต้องให้ความร่วมมือ ให้รายละเอียดและข้อ เท็จจริงแก่บริษัทเท่าที่จําเป็นในการประเมินความเสี่ยงภัย และเมื่อมีการเปลี่ยนแปลงในสาระสําคัญของ 
ภัยที่เอาประกันภัยไว้ ผู้เอาประกันภัยจะต้องแจ้งให้บริษัทราบเป็นลายลักษณ์อักษรโดยไม่ชักช้าและต้อง ใช้ความระมัดระวังเพิ่มขึ้นตามที่จําเป็น เพื่อให้การเดินเครื่องจักรที่เอาประกันภัยไว้ได้เป็นไปอย่างปลอดภัย และเมื่อมีการเปลี่ยนแปลงดังกล่าว ขอบเขตของความคุ้มครอง และ/หรือเบี้ยประกันภัยจะต้องปรับใหม่ ตามความจําเป็น นอกจากนั้น ผู้เอาประกันภัยจะต้องไม่กระทําการใดๆ ต่อทรัพย์สินอันจะทําให้การเสี่ยง ภัยเพิ่มขึ้น นอกจากจะได้รับการยินยอมเป็นลายลักษณ์อักษรจากบริษัท มิฉะนั้น กรมธรรม์ประกันภัยจะ สิ้นผลบังคับทันที 
6.4 การชดใช้ค่าสินไหมทดแทน กรมธรรม์ประกันภัยเครื่องจักรมีข้อกําหนดเกี่ยวกับการ ชดใช้ค่าสินไหมทดแทนที่สําคัญดังนี้ 
6.4.1 การแจ้งและการปฏิบัติเมื่อมีการเรียกร้องค่าสินไหมทดแทน ในกรณีที่เกิด เหตุซึ่งอาจเป็นผลให้มีการเรียกร้องค่าสินไหมทดแทนตามกรมธรรม์ประกันภัยฉบับนี้ ผู้เอาประกันภัยต้อง 
ปฏิบัติดังต่อไปนี้ 
1) เมื่อทราบว่าได้มีการสูญเสียหรือมีความเสียหายเกิดขึ้นต้องแจ้งให้บริษัท ทราบทางโทรศัพท์หรือโทรสารโดยไม่ชักช้า จากนั้นต้องแจ้งเป็นลายลักษณ์อักษรชี้แจงลักษณะและขอบเขต ของการสูญเสียหรือความเสียหายนั้น 
2) กระทําการทุกอย่างภายในอํานาจของตนเพื่อลดการสูญเสีย หรือความเสีย 
หายลงให้น้อยที่สุดเท่าที่จะกระทําได้ 
3) รักษาชิ้นส่วนที่เสียหายหรือบกพร่องไว้ เพื่อการตรวจสอบของบริษัทหรือผู้ 
สํารวจความเสียหายของบริษัท 
4) จัดส่งบรรดารายละเอียดและเอกสารหลักฐานเกี่ยวกับความสูญเสียหรือความ 
เสียหายตามที่บริษัทต้องการ เพื่อประกอบการพิจารณาค่าสินไหมทดแทน 
5) เมื่อผู้เอาประกันภัยได้ปฏิบัติตามข้างต้นแล้วในกรณีที่เป็นความเสียหายเล็ก 
น้อย ผู้เอาประกันอาจทําการซ่อมแซมหรือเปลี่ยนทดแทนได้โดยมีเงื่อนไขว่าการซ่อมแซมนั้นต้องไม่กระทบ 
กระเทือนถึงความรับผิดชอบของบริษัท สําหรับชิ้นส่วนที่เสียหายจนถึงกับต้องเปลี่ยนทดแทนนั้น ต้องเก็บ ไว้ให้บริษัทตรวจสอบ ส่วนในกรณีอื่นบริษัทต้องทําการสํารวจการสูญเสียหรือความเสียหายก่อนที่ผู้เอา ประกันภัยจะกระทําการซ่อมแซมหรือเปลี่ยนทดแทน ถ้าบริษัทไม่ทําการสํารวจภายใน 14 วันนับแต่วันที่ ได้รับแจ้งขอเรียกร้องค่าสินไหมทดแทน ผู้เอาประกันภัยมีสิทธิที่จะทําการซ่อมแซม หรือเปลี่ยนทดแทน 
เองได้ 
6) เครื่องจักรรายการใดที่ได้เกิดความเสียหายและต้องมีการซ่อมแซม ซึ่งบริษัท ได้ตกลงจ่ายค่าสินไหมทดแทนแล้ว ถ้าผู้เอาประกันภัยยังใช้เครื่องจักรรายการนั้นต่อไปโดยยังไม่ได้ ซ่อมแซมให้เป็นที่พอใจของบริษัท บริษัทจะไม่รับผิดหากเครื่องจักรรายการนั้นได้มีความเสียหายเกิดขึ้น 
อีก 
7) มิให้ผู้เอาประกันภัยหรือผู้ทําการแทนผู้เอาประกันภัย ยอมรับ เสนอ สัญญา จ่าย หรือยินยอมชดใช้โดยไม่ได้รับความยินยอมเป็นลายลักษณ์อักษรจากบริษัท บริษัทอาจเข้าดําเนินการ 
ต่อสู้คดีหรือเข้าตกลงข้อเรียกร้องชดใช้ใดๆ ในนามของผู้เอาประกันภัยหรือดําเนินคดีเพื่อประโยชน์ของ บริษัทเองในนามของผู้เอาประกันภัย ในการเรียกร้องค่าชดใช้ค่าเสียหายหรือค่าอื่นใด เมื่อเป็นความ ประสงค์ของบริษัทที่จะกระทําการดังกล่าวนี้ และนอกจากนี้บริษัทมีดุลยพินิจในการดําเนินกระบวนการ ใดๆ หรือในการตกลงข้อเรียกร้องค่าชดเชยใดๆ โดยผู้เอาประกันภัยต้องให้รายละเอียดและความช่วยเหลือ 
ตามสมควรตามที่บริษัทต้องการ 
6.4.2 หลักเกณฑ์ในการชดใช้ค่าสินไหมทดแทน 
1) ในกรณีที่ความเสียหายสามารถซ่อมแซมได้ บริษัทจะจ่ายค่าใช้จ่ายเท่าที่ จําเป็นเพื่อซ่อมแซมเครื่องจักรที่เสียหายให้กลับคืนใช้งานได้ในสภาพที่เป็นอยู่เดิมในขณะเกิดความเสีย หาย รวมทั้งค่าถอดถอนและค่าติดตั้งใหม่ ซึ่งได้มีขึ้นเพื่อการซ่อมแซมนั้น รวมทั้งค่าขนส่งตามปกติทั้งไป และกลับจากโรงซ่อม ค่าภาษีศุลกากร และค่าธรรมเนียม (หากมี) เพียงเท่าที่ค่าใช้จ่ายเหล่านี้ได้รวมอยู่ ในจํานวนเงินเอาประกันภัยแล้ว ถ้าการซ่อมแซมนี้กระทําในโรงงานของผู้เอาประกันภัยเอง บริษัทจะจ่าย ค่าวัสดุและค่าแรงที่ได้มีขึ้นเพื่อการซ่อมแซมรวมทั้งจํานวนเงิน ตามอัตราที่สมด้วยเหตุผล ทั้งนี้ มิให้หัก ค่าเสื่อมสําหรับชิ้นส่วนที่เปลี่ยนใหม่ แต่ให้นําค่าซากมาคํานวณด้วย ถ้าค่าซ่อมแซมดังที่ได้ระบุไว้ข้างต้น เท่ากับหรือเกินกว่ามูลค่าที่แท้จริงของเครื่องจักรที่เอาประกันภัยในสภาพที่เป็นอยู่เดิมในขณะเกิดความ เสียหาย การจ่ายค่าสินไหมทดแทนให้ถือตามหลักการในข้อ 2) ข้างล่างนี้ 
2) ในกรณีที่เกิดการสูญเสียโดยสิ้นเชิง บริษัทจะจ่ายตามมูลค่าที่แท้จริงของ เครื่องจักรนั้นในสภาพที่เป็นอยู่เดิมในขณะเกิดความเสียหาย รวมทั้งค่าขนส่งตามปกติ ค่าติดตั้ง และค่า ภาษีศุลกากร (หากมี) ทั้งนี้ โดยมีเงื่อนไขว่าค่าใช้จ่ายเหล่านี้ได้รวมอยู่ในจํานวนเงินเอาประกันภัยแล้ว 
การคํานวณมูลค่าที่แท้จริงนี้ให้หักค่าเสื่อมที่แท้จริงจากค่าของการเปลี่ยนทดแทนทรัพย์สินนั้น นอกจากนี้ 

บริษัทจะชดใช้ค่าใช้จ่ายตามปกติสําหรับการถอดถอนเครื่องจักรที่ถูกทําลาย แต่จะนําค่าของซากมาคํานวณ ด้วย ค่าใช้จ่ายพิเศษใดๆ สําหรับทํางานล่วงเวลา ทํางานกลางคืน ทํางานในวันหยุด และค่าขนส่งด่วน จะ ได้รับความคุ้มครองก็ต่อเมื่อมีการตกลงกันไว้โดยเฉพาะเป็นลายลักษณ์อักษรเท่านั้น ส่วนค่าใช้จ่ายในการ 
เปลี่ยนแปลง เพิ่มเติม การทําให้ดีขึ้นไปจากเดิมหรือปรับปรุงเครื่องใหม่จะเรียกร้องชดใช้ตามกรมธรรม์ ประกันภัยนี้ไม่ได้ บริษัทจะจ่ายค่าใช้จ่ายซ่อมแซมชั่วคราว ถ้าการซ่อมแซมนั้นเป็นส่วนหนึ่งของการ ซ่อมแซมถาวรและจะไม่ทําให้ค่าใช้จ่ายซ่อมแซมทั้งหมดเพิ่มขึ้น ผู้เอาประกันภัยต้องจัดส่งบรรดาหลักฐาน 
และเอกสารที่จําเป็นซึ่งแสดงว่าได้ทําการซ่อมแซมได้มีการเปลี่ยนทดแทนแล้วแต่กรณีให้แก่บริษัทโดยไม่ ชักช้าเพื่อประกอบการพิจารณาชดใช้ ค่าสินไหมทดแทน 
3) เมื่อใดเกิดเหตุทําให้มีการเรียกร้องค่าสินไหมทดแทน หากปรากฏว่าได้มีการ ประกันภัยรายอื่นคุ้มครองถึงการสูญเสียหรือความเสียหายรายเดียวกัน บริษัทจะไม่รับผิดชดใช้หรือจ่าย 
สมทบมากกว่าอัตราส่วนเฉลี่ยของบริษัทต่อการเรียกร้องค่าสินไหมทดแทนสําหรับการสูญเสียหรือความ 
เสียหายดังกล่าวนั้น 
7. กรมธรรม์ประกันภัยสําหรับการประกันภัยทางทะเลและขนส่ง การประกันภัยทางทะเลและ 
ขนส่งเป็นการประกันภัยที่มีความสําคัญและเป็นสากล มีกรมธรรม์ประกันภัยหลายประเภทและมี 
รายละเอียดมาก ซึ่งสรุปโดยภาพรวมจะคุ้มครองความเสียหายแก่ตัวเรือและสินค้าที่อยู่ในระหว่างการขนส่ง ทางทะเล และขยายขอบเขตความคุ้มครองไปรวมถึงการขนส่งสินค้าทางอากาศและทางบก ซึ่งต่อเนื่องกับ การขนส่งทางทะเลด้วย กรมธรรม์ประกันภัยจะมีอยู่ 3 ประเภทคือ 
7.1 กรมธรรม์ประกันภัยการขนส่งสินค้าในประเทศ (Inland Transit Insurance Policy) คือ กรมธรรม์ประกันภัยที่คุ้มครองการขนส่งภายในประเทศ ไม่ว่าจะเป็น ทางบก 
ทางน้ํา ทางอากาศยาน ต่อสินค้าหรือทรัพย์สินที่เอาประกันภัย ในระหว่างการขนส่งจากสถานที่หนึ่งไปยังอีกสถานที่หนึ่ง โดย ยานพาหนะที่ใช้ในการขนส่งคือ รถบรรทุก รถเทรลเลอร์ เรือฉลอม เรือโป๊ะ และเครื่องบินพาณิชย์ 
7.1.1 ความคุ้มครอง กรมธรรม์ประกันภัยการขนส่งสินค้าในประเทศ มีความคุ้มครอง 2 แบบ คือ แบบคุ้มครองความเสี่ยงภัยทุกชนิดและแบบระบุภัย และทั้งสองแบบนั้นสามารถทําประกันภัย 
แบบขนส่งเฉพาะเที่ยวหรือแบบกําหนดเวลาก็ได้ 
กรมธรรม์ประกันภัยแบบขนส่งเฉพาะเที่ยว จะคุ้มครองการขนส่งที่ระบุไว้ในตาราง กรมธรรม์จากที่หนึ่งไปยังอีกที่หนึ่ง ภายในระยะเวลาหนึ่ง เช่น จากจังหวัดนครศรีธรรมราช ถึง จังหวัด อุบลราชธานี เริ่มวันที่ 10 มีนาคม พ.ศ. 2563 ถึง วันที่ 11 มีนาคม พ.ศ. 2563 โดยมีจํานวนเงินเอาประกัน ภัยตามที่ระบุไว้ในตารางกรมธรรม์ 
ส่วนกรมธรรม์ประกันภัยแบบกําหนดเวลา จะคุ้มครองการขนส่งตามระยะเวลาที่ระบุ ไว้ในตารางกรมธรรม์ เช่น จากวันที่ 10 มีนาคม พ.ศ. 2563 ถึง วันที่ 10 มีนาคม พ.ศ. 2564 เวลา 12.00 น. โดยระบุขอบเขตและเส้นทางการขนส่งไว้ด้วย โดยมีจํานวนเงินเอาประกันภัยเท่ากับราคาของสินค้าที่ เอาประกันภัยในแต่ละเที่ยวตามที่ผู้เอาประกันภัยแจ้งไว้ แต่ไม่เกินจํานวนเงินจํากัดความรับผิดต่ออุบัติเหตุ 
แต่ละครั้ง ผู้เอาประกันภัยที่นิยมทําประกันภัยแบบนี้มักจะมีการขนส่งสินค้าหลายเที่ยวในระยะเวลา 1 ปี 
และกําหนดจํานวนเงินเอาประกันภัยสําหรับการขนส่งแต่ละเที่ยวไว้ โดยจ่ายเบี้ยประกันภัยจํานวนหนึ่งไว้ 
ล่วงหน้า และจะมีการปรับปรุงเบี้ยประกันภัยตามจํานวนการขนส่งที่แท้จริงเมื่อสิ้นสุดระยะเวลาประกันภัย 
กรมธรรม์ประกันภัยที่คุ้มครองแบบความเสี่ยงภัยทุกชนิดนั้น จะระบุข้อความว่า 
“การประกันภัยตามกรมธรรม์ประกันภัยนี้คุ้มครอง 
1.1 ความเสียหายหรือความสูญเสียโดยสิ้นเชิงหรือบางส่วนของสินค้าที่เอาประกันภัยอันเกิดจาก อุบัติเหตุหรือสาเหตุภายนอก 
1.2 ความเสียหายทั่วไป (General Average) ที่เกิดขึ้นกับสินค้าที่เอาประกันภัย รวมทั้งส่วนเฉลี่ย ความเสียหายทั่วไป (General Average Contribution) และค่ากู้ภัย (Salvage Charges) ที่ผู้เอาประกัน ภัยจะต้องชดใช้ตามประเพณีปฏิบัติหรือตามกฎหมาย เว้นแต่ที่มีสาเหตุตกอยู่ภายใต้ข้อยกเว้น” 
ส่วนกรมธรรม์ประกันภัยที่คุ้มครองแบบระบุภัยจะมีข้อความดังนี้ 
“การประกันภัยตามกรมธรรม์ประกันภัยนี้คุ้มครองความเสียหายหรือความสูญเสียโดยสิ้นเชิงหรือ 
บางส่วนของสินค้าที่เอาประกันภัยอันมีสาเหตุมาจาก 
1.1 อัคคีภัย การระเบิด หรือฟ้าผ่า 
1.2 ยานพาหนะที่ใช้ในการขนส่งหรือสินค้าที่เอาประกันภัยประสบอุบัติเหตุชนหรือโดนกับยาน 
พาหนะอื่นหรือสิ่งหนึ่งสิ่งใดนอกยานพาหนะ รวมถึงหัวลากและหางลากหรือรถพ่วงของยานพาหนะที่ใช้ใน 
การขนส่งนั่นเอง 
1.3 เรือจมหรือเกยตื้น เครื่องบินตก รถไฟตกราง รถรวมถึงหัวลากและหางลากหรือรถพ่วงพลิก คว่ําาหรือตกถนนหรือสะพานหรือไหล่ทาง 
1.4 ภัยเพิ่มพิเศษที่ได้ระบุไว้ชัดเจนในตารางกรมธรรม์ประกันภัย” 
7.1.2 ข้อยกเว้น การประกันภัยนี้ไม่คุ้มครอง 
1) ความเสียหายหรือความสูญเสียใดๆ อันมีสาเหตุมาจากหรือสืบเนื่องมาจาก สงครามไม่ว่าจะมีการประกาศหรือไม่ สงครามกลางเมือง การกบฏ การปฏิวัติ การรัฐประหาร การก่อการ ร้าย การก่อวินาศกรรม การจลาจล การแข็งข้อ หรือการต่อสู้ของประชาชน การประกาศกฎอัยการศึก และ การใช้อํานาจของรัฐตามที่กฎหมายได้ให้อํานาจไว้ ทุ่นระเบิด ตอร์ปิโด หรืออาวุธสงครามอื่นใด การนัด หยุดงาน และการปิดงานงดจ้าง 
2) ความเสียหายหรือความสูญเสียใดๆ อันมีสาเหตุมาจากยานพาหนะที่ใช้ใน การขนส่งเสื่อมสภาพหรือไม่เหมาะสมแก่การใช้บรรทุกขนส่งได้อย่างปลอดภัยหรือบรรทุกหรือลากจูงเกิน 
ขนาดที่ยานพาหนะที่ใช้ในการขนส่งนั้นจะสามารถขนส่งได้อย่างปลอดภัย หรือการลากจูงที่ผิดหลักการ 

ขนส่งที่ปลอดภัย หรือบรรทุกผิดหลักการจัดระวาง หากว่าผู้เอาประกันภัยหรือลูกจ้างหรือตัวแทนของ ผู้เอาประกันภัยได้รู้ถึงสภาพเช่นว่านั้นในเวลาที่ส่งมอบสินค้าที่เอาประกันภัยให้แก่ผู้ขนส่ง 
3) ความเสียหายหรือความสูญเสียใดๆ อันมีสาเหตุมาจาก 
3.1) การเสื่อมสภาพหรือการเปลี่ยนสภาพโดยธรรมชาติของสินค้าที่เอา 
ประกันภัยนั้นเอง 
3.2) การรั่วไหลหรือการสึกหรอตามปกติ การที่น้ําหนักหรือปริมาณ 
สูญหายตามธรรมชาติของสินค้าที่เอาประกันภัย 
3.3) การบรรจุสภาพหีบห่อ หรือการใช้พาหนะขนส่งที่ไม่เหมาะสมหรือ 
ไม่ดีพอในการขนส่งซึ่งกระทําโดยผู้เอาประกันภัยหรือลูกจ้างของผู้เอาประกันภัย 
3.4) ความชักช้าในการขนส่งไม่ว่าจะเกิดจากสาเหตุใดๆ ก็ตาม รวมทั้ง 
ค่าเสียหายอันเกิดจากการส่งมอบชักช้า 
3.5) การจงใจกระทําละเมิดของผู้เอาประกันภัย หรือผู้เอาประกันภัยมีส่วน รู้เห็นในการจงใจกระทําละเมิดของลูกจ้างของผู้เอาประกันภัยเพื่อทําให้ยานพาหนะที่ใช้ในการขนส่งหรือ 
สินค้าที่เอาประกันภัยไว้ถูกทําลายหรือเสียหาย 
4) ความเสียหายหรือความสูญเสียใดๆ อันมีสาเหตุมาจากหรือสืบเนื่องมาจาก การแผ่รังสีหรือการแพร่กัมมันตภาพรังสีจากเชื้อเพลิงนิวเคลียร์ หรือจากกากนิวเคลียร์ใดๆ อันเนื่องมา จากการเผาไหม้ของเชื้อเพลิงนิวเคลียร์ การแตกตัวหรือการระเบิดของสารกัมมันตรังสีหรือส่วนประกอบ 
ของนิวเคลียร์ หรือทรัพย์อันตรายอื่นใดอันอาจเกิดการระเบิดในกระบวนการนิวเคลียร์ได้ 
5) ความเสียหายหรือความสูญเสียใดๆ ซึ่งเกิดขึ้นกับสินค้าที่เอาประกันภัยใน ขณะที่ผู้เอาประกันภัยสามารถเรียกร้องหรือมีสิทธิได้รับค่าสินไหมทดแทนจากกรมธรรม์ประกันภัยสินค้า 
ทางทะเลหรือกรมธรรม์ประกันภัยอื่นใด โดยไม่ต้องคํานึงว่ากรมธรรม์ประกันภัยฉบับนี้ทําขึ้นก่อนหรือหลัง กรมธรรม์ประกันภัยฉบับอื่น เว้นแต่ความเสียหายหรือความสูญเสียจะมากกว่าความคุ้มครองตามกรมธรรม์ ประกันภัยฉบับอื่น ความเสียหายหรือความสูญเสียส่วนที่เหลือจะได้รับการพิจารณาความคุ้มครองตาม กรมธรรม์ประกันภัยฉบับนี้ 
6) ความเสียหายสืบเนื่องทุกชนิด (Consequential Loss) จากความเสียหาย หรือความสูญเสียของสินค้าที่เอาประกันภัย เช่น การสูญเสียตลาด การหยุดชะงักของธุรกิจและสายการ 
ผลิต การเสียโอกาสในการใช้งาน เป็นต้น 
สําหรับกรมธรรม์ประกันภัยการขนส่งภายในประเทศที่คุ้มครองแบบระบุภัย จะมีข้อ 
ยกเว้นเพิ่มเติมอีก 2 ข้อ ได้แก่ 
1) ความเสียหายทั่วไป (General Average) ส่วนเฉลี่ยความเสียหายทั่วไป (General Average Contribution) และค่ากู้ภัย (Salvage Charges) และ 
2) การลักทรัพย์ การวิ่งราวทรัพย์ การชิงทรัพย์ หรือการปล้นทรัพย์ที่เกิดขึ้น กับสินค้าที่เอาประกันภัย ณ จุดเกิดอุบัติเหตุอันเป็นผลต่อเนื่องจากภัยที่คุ้มครอง 
7.1.3 เงื่อนไขและข้อกําหนดทั่วไป ที่สําคัญได้แก่ 
กรมธรรม์ประกันภัยจะคุ้มครองตั้งแต่ยานพาหนะที่ 
1) ระยะเวลาประกันภัย ขนส่งสินค้าที่เอาประกันภัยเริ่มเคลื่อนออกจากสถานที่ต้นทางตามที่ระบุในตารางกรมธรรม์ประกันภัยไป ตลอดระยะเวลาในระหว่างการขนส่งตามเส้นทางด้วยวิธีการขนส่งตามปกตินิยม จนกระทั่งสิ้นสุดความ 
คุ้มครอง เมื่อยานพาหนะที่ขนส่งได้ถึงสถานที่ปลายทางตามที่ระบุไว้ในตารางกรมธรรม์ประกันภัยหรือเมื่อ ถึงกําหนดเวลาสิ้นสุดระยะเวลาประกันภัย ทั้งนี้ แล้วแต่ว่าเวลาใดจะถึงกําหนดก่อน 
2) เส้นทางในการขนส่ง ในกรณีที่มีการเปลี่ยนแปลงจุดหมายปลายทาง หรือ 
วิธีการขนส่ง หรือเส้นทางการขนส่งตามปกตินิยม ตามที่ระบุไว้ในตารางกรมธรรม์ประกันภัย ถ้าไม่ได้รับ ความเห็นชอบจากบริษัทเป็นลายลักษณ์อักษรก่อน บริษัทจะไม่รับผิดต่อความเสียหายหรือความสูญเสีย ใดๆ ที่เกิดขึ้นกับสินค้าที่เอาประกันภัยในการขนส่งเที่ยวนั้น เว้นแต่ผู้เอาประกันภัยจะพิสูจน์ได้ว่าความ 
เสียหายหรือความสูญเสียนั้นได้เกิดขึ้นจากภัยที่คุ้มครองและเกิดขึ้นก่อนที่จะมีการเปลี่ยนแปลงดังกล่าว 
3) การขนส่งโดยยานพาหนะหลายทอด กรมธรรม์ประกันภัยนี้ให้ความคุ้มครอง สินค้าที่เอาประกันภัยที่ขนส่งโดยยานพาหนะที่ได้ระบุไว้ในตารางกรมธรรม์ประกันภัย รวมถึงในระหว่าง การขนส่งในเส้นทางและวิธีการขนส่งตามปกตินิยมที่ต้องอาศัยการขนส่งหลายทอดด้วย รถ เรือ รถไฟ 
และยานพาหนะอื่นๆ 
4) การเอาประกันภัย กรมธรรม์ประกันภัยฉบับนี้ทําขึ้นเพื่อให้ความคุ้มครองแก่ สินค้าอันเป็นวัตถุแห่งการประกันภัยและไม่สามารถใช้กับการเอาประกันภัยโดยผู้ขนส่ง ซึ่งหมายความว่า 
หากผู้ขนส่งต้องการเอาประกันภัย จะต้องเอาประกันภัยความรับผิดตามสัญญาการขนส่งสินค้า 
5) การผิดข้อรับรอง เป็นที่ตกลงโดยแจ้งชัดในกรมธรรม์ประกันภัยนี้ด้วยว่า ใน กรณีที่กรมธรรม์ประกันภัยมีข้อรับรองระบุไว้ในตารางกรมธรรม์ประกันภัย เป็นหน้าที่ของผู้เอาประกันภัย 
ที่ต้องปฏิบัติตามข้อรับรองนั้นอย่างเคร่งครัดหากผู้เอาประกันภัยผิดข้อรับรองบริษัทย่อมพ้นจากความ 
รับผิดตามกรมธรรม์ประกันภัยนี้ในทันทีที่มีการผิดข้อรับรองดังกล่าว 
7.1.4 การชดใช้ค่าสินไหมทดแทน เมื่อเกิดความเสียหายหรือความสูญเสียแก่สินค้า ที่เอาประกันภัยในระหว่างระยะเวลาเอาประกันภัย บริษัทจะชดใช้ค่าสินไหมทดแทนให้ดังนี้ 
1) ชดใช้ให้แก่ผู้เอาประกันภัย เว้นแต่ในกรณีกรมธรรม์ประกันภัยแบบขนส่ง เฉพาะเที่ยวซึ่งได้มีการสลักหลังโอนกรมธรรม์ประกันภัยให้แก่บุคคลอื่น และบุคคลนั้นสามารถพิสูจน์ได้ว่า ตนมีส่วนได้เสียในสินค้าที่เอาประกันภัยในขณะเกิดความเสียหายหรือความสูญเสีย บริษัทจะชดใช้ให้แก่ 
บุคคลนั้นแทน 
2) ในกรณีเป็นความเสียหายหรือความสูญเสียโดยสิ้นเชิง บริษัทจะชดใช้ตาม มูลค่าที่แท้จริงของสินค้าที่เอาประกันภัย แต่ไม่เกินจํานวนเงินเอาประกันภัย หรือชดใช้ตามส่วนของจํานวน เงินเอาประกันภัยในกรณีที่เป็นความเสียหายหรือความสูญเสียแต่เพียงบางส่วน แต่หากปรากฏว่าสินค้าที่ เอาประกันภัยในแต่ละครั้งมีมูลค่าที่แท้จริงสูงกว่าจํานวนเงินเอาประกันภัย ให้ถือว่าผู้เอาประกันภัยเป็น 
ผู้รับประกันภัยเองในส่วนที่แตกต่างกัน และผู้เอาประกันภัยต้องรับภาระร่วมเฉลี่ยความเสียหายหรือความ 
สูญเสียตามส่วน 

3) การชดใช้ค่าสินใหม่ทดแทนในกรณีความเสียหายหรือความสูญเสียเสมือน 
หนึ่งสิ้นเชิง หากเป็นที่ปรากฏชัดว่า ความเสียหายหรือความสูญเสียสิ้นเชิงอย่างแท้จริงไม่อาจหลีกเลี่ยงได้ หรือค่าซ่อมแซมความเสียหาย หรือค่าใช้จ่ายในการทําให้กลับคืนสู่สภาพเดิม เมื่อรวมกับความเสียหาย 
หรือความสูญเสียแล้วเกินกว่าจํานวนเงินเอาประกันภัย 
7.2 กรมธรรม์ประกันภัยการขนส่งสินค้าทางทะเล (Marine Cargo Insurance Policy) 
คือ กรมธรรม์ประกันภัยที่คุ้มครองสินค้าที่ขนส่งระหว่างประเทศจากผู้ขายในประเทศหนึ่งไปยังผู้ซื้อในอีก ประเทศหนึ่งโดยทางเรือเดินสมุทร เครื่องบินพาณิชย์ หรือทางพัสดุไปรษณีย์ จากอุบัติเหตุต่างๆ ที่อาจ เกิดขึ้นได้ เช่น เรือถูกไฟไหม้ เรือคว่ํา เรือเกยตื้น เรือชนกัน เรือจม ความเสียหายจากการขนถ่ายสินค้า ขึ้น หรือขนลงจากเรือ จนทําให้เกิดความเสียหายต่อตัวสินค้า 
ในตลาดการประกันภัยทางทะเลและขนส่งประเทศไทย เงื่อนไขความคุ้มครองที่ผู้รับประกัน 
ภัยส่วนใหญ่ จัดให้แก่ผู้เอาประกันภัย มักจะยึดถือตามเงื่อนไขความคุ้มครองที่ใช้กันในประเทศอังกฤษ ซึ่ง เป็นเงื่อนไขความคุ้มครองที่จัดทําขึ้นโดยกลุ่มผู้รับประกันภัย ได้แก่ The Institute of London Under- 
writers, The Liverpool Underwriters Association a Lloyds Underwriters Association 
เงื่อนไขความคุ้มครองที่จัดทําโดยกลุ่มผู้รับประกันภัยดังกล่าวข้างต้นจะขึ้นด้วยคําว่า “In- stitute” ซึ่งเป็นที่รู้จักและยอมรับกันดีทั่วไป ในวงการธุรกิจที่เกี่ยวข้อง ไม่ว่าจะเป็น ผู้ส่งออก ผู้นําเข้า ธนาคาร หรือตัวแทนในการพิจารณาค่าสินไหมทดแทนในการประกันภัยขนส่งสินค้าทางทะเลโดยทั่วไป 
มีชุดเงื่อนไขความคุ้มครอง 3 ชุด ที่เป็นที่นิยมกัน ที่เรียกว่า “ข้อกําหนดความคุ้มครองสินค้า” หรือ “In- stitute Cargo Clause” และเรียกอย่างย่อๆ ว่า “ICC” โดยแบ่งออกเป็น ICC (A), ICC (B) และ ICC (C) โดยสาระสําคัญของความคุ้มครองแต่ละประเภทมีดังนี้ 
1) ข้อกําหนด ICC (C) นั้นมีขอบเขตความคุ้มครองที่น้อยกว่า ICC (B) และ ICC (A) โดยจะให้ความคุ้มครองต่อความเสียหายของสินค้าที่ได้รับความเสียหายเนื่องจากไฟไหม้หรือการ ระเบิด การที่เรือหรือยานที่ใช้ในการขนส่งนั้นเกิดการเกยตื้น จม หรือล่ม การที่ยานพาหนะทางบกที่ใช้ใน การขนส่งนั้นพลิกคว่ําหรือตกราง การโดนกันหรือการชนกันของเรือ หรือการที่ยานหรือยานพาหนะที่ใช้ ในการขนส่งนั้นชนกับวัตถุอื่น รวมถึงกรณีที่สินค้านั้นได้รับความเสียหายจากการขนถ่ายสินค้า ณ ท่าเรือ ที่ทําการหลบภัยชั่วคราว นอกจากนี้ยังรวมถึงการชดใช้จากการที่เจ้าของสินค้าต้องร่วมเฉลี่ยต่อความเสีย หายทั่วไป (General Average) ที่จําเป็นกระทําไปเพื่อรักษาความปลอดภัยของสินค้าและตัวเรือโดยรวม อันเนื่องมาจากการที่เรือนั้นต้องเผชิญกับอันตราย เช่นการที่ต้องโยนสินค้า หรือสิ่งของบางอย่างทิ้งทะเล ไปเพื่อให้เรือนั้นหลุดพ้นจากการเกยตื้น ถึงแม้ว่าสินค้าหรือของที่ถูกโยนไปนั้นจะไม่ใช่สินค้าที่ได้ทําการ ประกันภัยไว้ตามกรมธรรม์ก็ตาม แต่การที่ต้องโยนทิ้งไปนั้นทําให้สินค้าและเรือโดยรวมปลอดภัย ก็ถือว่า สินค้าหรือของที่ถูกโยนทิ้งทะเลไปนั้นเป็นการเสียสละเพื่อส่วนรวม ดังนั้นเจ้าของสินค้า หรือสิ่งของต่างๆ บนเรือ รวมถึงเจ้าของเรือนั้นก็ต้องร่วมกันเฉลี่ยชดใช้ตามสัดส่วนด้วย 
2) ข้อกําหนด ICC (B) ให้ความคุ้มครองเช่นเดียวกับ ICC (C) แต่จะคุ้มครองเพิ่มเติม สําหรับความเสียหายที่เกิดจากแผ่นดินไหว การระเบิดของภูเขาไฟหรือฟ้าผ่า การที่สินค้าถูกซัดตกเรือ การที่น้ําทะเล น้ําทะเลสาบหรือน้ําในแม่น้ําเข้าไปในเรือ ยาน ระวาง ยานพาหนะ ตู้บรรทุกสินค้า ตู้ยก 
หรือน้ําดังกล่าวเข้าไปในสถานที่เก็บรักษาสินค้า ตลอดจนให้ความคุ้มครองถึงความเสียหายโดยสิ้นเชิงของ 
หีบห่อที่ตกหรือหล่นลงมาในระหว่างการบรรทุกขึ้นหรือทําการขนถ่ายลงจากเรือหรือจากยานที่ใช้ขนส่ง 
สินค้านั้น 
3) ข้อกําหนด ICC (A) ให้ความคุ้มครองที่กว้างกว่า ICC (B) และ (C) โดยจะไม่ ระบุชื่อของภัยที่ให้ความคุ้มครอง แต่ระบุว่าจะให้ความคุ้มครองต่อความเสียหายจากภัยทุกอย่างนอกจาก ที่ได้ระบุยกเว้นไว้ในกรมธรรม์ ถึงอย่างไรก็ตาม ก็ไม่ได้หมายความว่าจะได้รับความคุ้มครองทุกกรณี ทั้งนี้ 
จะต้องพิจารณาว่าความเสียหายนั้นอยู่ภายใต้ข้อยกเว้นหรือไม่และเหตุแห่งความเสียหายนั้นเป็นอุบัติเหตุ หรือไม่ และยังต้องพิจารณาถึงหลักของส่วนได้เสียในเหตุที่เอาประกันภัยด้วยเช่นกัน 
สําหรับการประกันภัยการขนส่งสินค้าทางทะเลนั้น ลักษณะพิเศษที่สําคัญก็คือ ต้อง ใช้บทบัญญัติแห่งกฎหมายทางทะเลมาบังคับใช้ ตามที่ระบุไว้ในประมวลกฎหมายแพ่งและพาณิชย์ มาตรา 868 ว่า “อันสัญญาประกันภัยทางทะเล ท่านให้บังคับตามบทบัญญัติแห่งกฎหมายทะเล” ทั้งนี้ เนื่องจาก การประกันภัยการขนส่งสินค้าทางทะเลนั้น เป็นการประกันภัยที่เกิดขึ้นจากการทําการค้าระหว่างประเทศ 7.3 กรมธรรม์ประกันภัยตัวเรือ (Marine Hull Insurance Policy) คือ กรมธรรม์ประกันภัย ที่คุ้มครองความสูญเสีย หรือความเสียหายของโครงสร้างตัวเรือ รวมถึงเครื่องจักรอุปกรณ์ต่างๆ จาก อุบัติเหตุต่างๆ ซึ่งเรียกว่า ภัยที่คุ้มครองดังที่ระบุไว้ในกรมธรรม์ โดย 
“คุ้มครองความเสียหายต่อวัตถุที่เอาประกันภัย อันมีสาเหตุจาก 
1) ภัยในทะเล แม่น้ํา ทะเลสาบ หรือในน่านน้ําใดๆ ที่สามารถทําการเดินเรือได้ ซึ่งปกติจะหมายถึง ภัยที่เกิดจากลมพายุ คลื่นลมแรง การโดนกันหรือชนกัน การเกยตื้น 
2) อัคคีภัยและการระเบิด 
3) การบุกทําลายและลอบขโมยโดยบุคคลภายนอก 
4) การสละทรัพย์สินที่เอาประกันภัย หรือชิ้นส่วนของเรือที่เอาประกันภัยลงน้ําเพื่อรักษาทรัพย์สิน ส่วนที่เหลือ จากภัยที่คุ้มครองในการผจญภัยทางทะเล 
5) การโจรกรรม 
6) อุบัติเหตุหรือความล้มเหลวในการติดตั้งเครื่องหรืออุปกรณ์นิวเคลียร์ 
7) ภัยการปะทะกับเครื่องบิน 
8) แผ่นดินไหว ภูเขาไฟระเบิด หรือฟ้าผ่า เป็นต้น” 

กิจกรรม 15.2.2 
1. กรมธรรม์ประกันอัคคีภัย มีลักษณะความคุ้มครองแตกต่างกับกรมธรรม์ประกันภัยความเสี่ยง 
ภัยทรัพย์สินอย่างไร? 
2. จงระบุชื่อกรมธรรม์ประกันภัยทางทะเลและขนส่งมา 3 กรมธรรม์ 
3. กรมธรรม์ประกันภัยการขนส่งสินค้าภายในประเทศจะเอาประกันภัยโดยบริษัทที่ทํากิจการ 
ขนส่งสินค้าได้หรือไม่ เพราะเหตุใด 
4. ถ้าความเสียหายที่เกิดขึ้นภายใต้ความคุ้มครองของกรมธรรม์ประกันอัคคีภัยมีจํานวนต่ํากว่า 
จํานวนเงินความเสียหายส่วนแรกที่ผู้เอาประกันภัยต้องรับผิดชอบเอง กรมธรรม์ประกันภัยธุรกิจหยุดชะงัก 
จะให้ความคุ้มครองหรือไม่ 
แนวตอบกิจกรรม 15.2.2 
1. กรมธรรม์ประกันอัคคีภัย มีความคุ้มครองแบบระบุภัย โดยภัยใดที่กรมธรรม์ประกันภัยให้ ความคุ้มครองจะถูกระบุไว้ในกรมธรรม์ประกันภัย ในขณะที่กรมธรรม์ประกันภัยความเสี่ยงภัยทรัพย์สินจะ 
คุ้มครองแบบสรรพภัย โดยคุ้มครองความเสียหายหรือการสูญหายที่เกิดจากสาเหตุใดๆ ที่มิได้ระบุไว้ใน ข้อยกเว้นของกรมธรรม์ประกันภัย 
2. กรมธรรม์ประกันภัยทางทะเลและขนส่ง 3 กรมธรรม์ ได้แก่ กรมธรรม์ประกันภัยการขนส่ง สินค้าภายในประเทศ กรมธรรม์ประกันภัยการขนส่งสินค้าทางทะเล และกรมธรรม์ประกันภัยตัวเรือ 
3. กรมธรรม์ประกันภัยการขนส่งสินค้าภายในประเทศไม่สามารถเอาประกันภัยโดยบริษัทที่ ประกอบกิจการขนส่งสินค้าได้ เพราะกรมธรรม์ประกันภัยประเภทนี้มีไว้สําหรับเจ้าของสินค้าเป็นผู้เอา ประกันภัยเท่านั้น เนื่องจากวัตถุที่เอาประกันภัยเป็นทรัพย์สินอันได้แก่สินค้า หากบริษัทที่ประกอบกิจการ 
ขนส่งสินค้าต้องการเอาประกันภัยสินค้าที่รับจนส่ง ต้องเอาประกันภัยความรับผิดตามสัญญาการขนส่ง สินค้า ซึ่งวัตถุที่เอาประกันภัยคือความรับผิด 
4. คุ้มครอง เพราะถือว่ากรมธรรม์ประกันอัคคีภัยซึ่งเป็นกรมธรรม์ประกันภัยทรัพย์สินให้ความ คุ้มครองแล้ว แม้ว่าบริษัทประกันภัยจะไม่ต้องจ่ายเพราะค่าเสียหายน้อยกว่าความเสียหายส่วนแรก ก็ตาม เมื่อกรมธรรม์ประกันภัยทรัพย์สินคุ้มครอง กรมธรรม์ประกันภัยธุรกิจหยุดชะงักจึงคุ้มครองด้วย </p>
<br>
<br>
<p>เรื่องที่ 15.2.3 
กรมธรรม์ประกันภัยที่คุ้มครองความรับผิดตามกฎหมายขององค์กร 
ณ สิ้นปี พ.ศ. 2561 กรมธรรม์ประกันภัยความรับผิดตามกฎหมาย (ซึ่งรวมทั้งกรมธรรม์ประกันภัย ความรับผิดตามกฎหมายส่วนบุคคลที่มีจํานวนน้อยมาก) มีอยู่เพียง 64,992 กรมธรรม์เท่านั้นซึ่งคิดเป็น เพียงร้อยละ 0.10 และมีจํานวนเบี้ยประกันภัยรับโดยตรงเพียงร้อยละ 2.21 ของเบี้ยประกันภัยรับโดยตรง รวมทั้งหมดซึ่งนับว่าน้อยมาก สําหรับกรมธรรม์ประกันภัยที่เกี่ยวกับความรับผิดตามกฎหมายสําหรับองค์กร 
จะนํามาอธิบายเฉพาะกรมธรรม์ประกันภัยต่อไปนี้ 
1. กรมธรรม์ประกันภัยความรับผิดต่อบุคคลภายนอก (Public Liability Insurance Policy) 2. กรมธรรม์ประกันภัยความรับผิดตามกฎหมายต่อความเสียหายที่เกิดขึ้นจากสินค้าที่ไม่ ปลอดภัย (Legal Liability Insurance for Unsafe Product Policy) 
3. กรมธรรม์ประกันภัยความรับผิดจากการประกอบวิชาชีพ (Professional Liability Insurance Policy) 
4. กรมธรรม์ประกันภัยความรับผิดของกรรมการและเจ้าหน้าที่ (Directors and Officers Li- 
ability Insurance Policy) 
5. กรมธรรม์ประกันภัยความรับผิดของนายจ้าง (Employers Liability Insurance Policy) 6. กรมธรรม์ประกันภัยความรับผิดตามกฎหมายจากการขนส่งวัตถุอันตรายทางบก 
7. กรมธรรม์ประกันภัยความรับผิดตามกฎหมายที่เกิดจากความบกพร่องในการปฏิบัติงานไม่ 
เป็นไปตามเกณฑ์มาตรฐานการตรวจสอบตามกฎหมายในฐานะผู้ตรวจสอบอาคาร 
8. กรมธรรม์ประกันภัยความรับผิดตามกฎหมายอันเกิดจากการประกอบกิจการควบคุมประเภท ที่ 3 ตามกฎหมายว่าด้วยการควบคุมน้ํามันเชื้อเพลิง 
1. กรมธรรม์ประกันภัยความรับผิดต่อบุคคลภายนอก 
ผู้ประกอบกิจการธุรกิจ เช่น ร้านค้า สํานักงาน โรงแรม หรือสถานศึกษาอาจต้องรับผิดตาม กฎหมายอันสืบเนื่องหรือเป็นผลมาจากอุบัติเหตุในการดําเนินงานที่เกี่ยวข้องกับธุรกิจที่เอาประกันภัยใน ระหว่างระยะเวลาเอาประกันภัย ซึ่งเกิดขึ้นในสถานประกอบการ หรืออาจขยายไปคุ้มครองการปฏิบัติงาน นอกสถานที่ประกอบการได้ด้วย เช่น ท่อน้ําภายในอาคารของผู้เอาประกันภัยแตกเนื่องมาจากขาดการ บํารุงรักษาทําให้สินค้าของร้านค้าผู้เช่าเปียกเสียหาย เป็นต้น หรือเกิดขึ้นจากผู้เอาประกันภัยหรือลูกจ้าง ของผู้เอาประกันภัยซึ่งทํางานประจํา ณ สถานประกอบการ ในขณะที่ออกไปปฏิบัติงานนอกสถานที่ ประกอบการ เช่น พนักงานทําความสะอาดภายในอาคารของลูกค้าทํากระจกอาคารของลูกค้าแตก หรือ ทําน้ําหกเปียกพื้นทําให้บุคคลอื่นลื่นล้มบาดเจ็บ เป็นต้น 

นอกจากการที่ผู้ประกอบกิจการจะซื้อกรมธรรม์ประกันภัยโดยสมัครใจแล้ว กฎหมายยังกําหนด ให้เจ้าของอาคารบางประเภทต้องทําการประกันภัยความรับผิดตามกฎหมายต่อบุคคลภายนอกด้วย (กฎ กระทรวง กระทรวงมหาดไทย, 2548) ซึ่งบุคคลภายนอกต้องไม่ใช่ผู้ที่ทํางานในอาคาร เช่น อาคารสูงตั้งแต่ 23 เมตรขึ้นไป อาคารขนาดใหญ่พิเศษที่มีพื้นที่ 10,000 ตารางเมตรขึ้นไป อาคารที่มีพื้นที่ 1,000 ตาราง เมตรขึ้นไป หรือชุมนุมคนตั้งแต่ 500 คนขึ้นไป เช่น คอนโดมิเนียม หอประชุม ห้างสรรพสินค้า เป็นต้น 
1.1 ความคุ้มครอง บริษัทจะชดใช้ค่าสินไหมทดแทนในนามผู้เอาประกันภัยสําหรับ 
1) จํานวนเงินที่ผู้เอาประกันภัยต้องรับผิดตามกฎหมายที่จะชดใช้เป็นค่าเสียหายสําหรับ 
(1) การเสียชีวิตหรือความบาดเจ็บต่อร่างกายหรือความเจ็บป่วยของบุคคลใดๆ 
นอกจาก 
ก. ลูกจ้างของผู้เอาประกันภัยขณะอยู่ในระหว่างทางการที่จ้าง หรือบุคคลผู้ซึ่ง ในขณะเกิดอุบัติเหตุอยู่ในระหว่างการปฏิบัติงานให้ผู้เอาประกันภัยภายใต้สัญญาว่าจ้างหรือการฝึกงาน 
ข. บุคคลในครอบครัวหรือบุคคลที่อยู่ด้วยกันกับผู้เอาประกันภัยซึ่งเกี่ยวข้อง 
โดยตรงหรือโดยอ้อมกับกิจการของผู้เอาประกันภัยดังระบุไว้ในตารางกรมธรรม์ประกันภัย 
(2) ความสูญเสียหรือความเสียหายต่อทรัพย์สินของบุคคลใดๆ นอกจาก 
ก. ทรัพย์สินที่ผู้เอาประกันภัยเป็นเจ้าของหรือครอบครอง หรืออยู่ในความดูแล 
หรือควบคุม หรือกําลังใช้หรือกําลังปฏิบัติงานโดยผู้เอาประกันภัย 
ข. ทรัพย์สินที่ลูกจ้างหรือตัวแทนของผู้เอาประกันภัยดูแล ควบคุม กําลังใช้ หรือ กําลังปฏิบัติงานเพื่อผู้เอาประกันภัยในระหว่างทางการที่จ้าง 
2) จํานวนเงินอันเกี่ยวข้องกับการเรียกร้องค่าสินไหมทดแทนซึ่งได้รับความคุ้มครองตาม กรมธรรม์ประกันภัยนี้สําหรับ 
ชดใช้ให้กับผู้เรียกร้อง 
(1) ค่าใช้จ่าย ค่าธรรมเนียมในการเรียกร้องค่าสินไหมทดแทนซึ่งผู้เอาประกันภัยต้อง 
(2) ค่าใช้จ่าย ค่าธรรมเนียมซึ่งผู้เอาประกันภัยได้จ่ายไปด้วยความยินยอมเป็นลาย 
ลักษณ์อักษรจากบริษัท 
1.2 ข้อยกเว้น กรมธรรม์ประกันภัยความรับผิดต่อบุคคลภายนอกมีข้อยกเว้นที่เป็นภัยสงคราม ภัยทางการเมือง ภัยนิวเคลียร์ เช่นเดียวกันกับกรมธรรม์ประกันภัยประเภทอื่นที่ได้กล่าวมาก่อนหน้านี้ ดังนั้น จึงจะยกมาเฉพาะข้อยกเว้นที่มีลักษณะเฉพาะเกี่ยวกับความรับผิดมากล่าวถึง ดังนี้ 
1) ความรับผิดใดๆ ที่เกิดขึ้นจากคําพิพากษา หรือกระบวนการยุติธรรม ซึ่งมิใช่ศาลไทย หรือที่เกิดขึ้นหรือสืบเนื่องจากคําพิพากษาของศาลไทยเพื่อบังคับคดีให้ตัดสินนอกอาณาเขตราชอาณาจักร 
ไทย 
2) ความรับผิดซึ่งเกิดจากการเป็นเจ้าของ การครอบครอง การดูแล การควบคุม การใช้ หรือการให้สัญญาหรือการชี้แนะโดยผู้เอาประกันภัย หรือในนามของผู้เอาประกันภัย สําหรับยานพาหนะ ทุกชนิดที่ขับเคลื่อนด้วยเครื่องยนต์ (รวมทั้งเครื่องจักรหรือยานใดๆ ที่ดันหรือลากโดยเครื่องยนต์) 

3) ความรับผิดใดๆ ซึ่งเกิดจากหรือสืบเนื่องจาก 
3.1) การที่ผู้เอาประกันภัยเป็นเจ้าของ ครอบครอง หรือใช้ หรือบํารุงรักษา เครื่องชักรอก 
ปั้นจั่น ลิฟท์ บันไดเลื่อน หม้อน้ําที่ใช้กําลังไอน้ํา หรือภาชนะอัดความดันไอน้ํา ท่าเทียบเรือ สะพานเทียบเรือ เว้นแต่ระบุไว้ในตารางกรมธรรม์ประกันภัยภายใต้หัวข้อ “เครื่องจักรกล 
3.2) งานก่อสร้าง งานต่อเติม หรือรื้อถอนอาคาร หรือสิ่งปลูกสร้างใดๆ 
3.3) สินค้าหรือสิ่งของใดๆ ซึ่งผลิต ขาย จัดหา ซ่อมแซม บริการ หรือดําเนินการ โดยผู้เอาประกันภัยหรือผู้ทําการแทนผู้เอาประกันภัย 
4) ความรับผิดไม่ว่าลักษณะใดๆ อันเกิดจาก หรือเกี่ยวเนื่องจาก หรือเป็นผลโดยตรงหรือ โดยอ้อมจาก กากเคมี ฝุ่น ควัน น้ําท่วม น้ําสกปรก ก๊าซพิษ ของเหลวหรือของแข็งที่เป็นพิษ มลพิษหรือ มลภาวะใด ๆ 
5) ความรับผิดใดๆ อันเกิดจาก หรือสืบเนื่องจาก หรือเป็นผลมาจากแผ่นดินทรุด ความ สั่นสะเทือน หรือการเคลื่อนย้ายสิ่งค้ําจุนหรือทําให้สิ่งค้ําจุนอ่อนกําลังลง 
6) ความรับผิดซึ่งเกิดจากสัญญาที่ผู้เอาประกันภัยทําขึ้น ซึ่งถ้าไม่มีสัญญาดังกล่าวความ รับผิดของผู้เอาประกันภัยจะไม่เกิดขึ้น 
7) ความรับผิดซึ่งเกิดจาก 
7.1) คําแนะนํา หรือบริการทางเทคนิคหรือวิชาชีพใดๆ โดยผู้เอาประกันภัยหรือผู้ที่ 
ทําแทนผู้เอาประกันภัย 
 
7.2) การที่ผู้เอาประกันภัยหรือผู้ที่ทําแทนผู้เอาประกันภัยให้การรักษา เว้นแต่การ ปฐมพยาบาล
8) การปรับทั้งแพ่ง อาญา หรือโดยสัญญา 
1.3 เงื่อนไขกรมธรรม์ ที่สําคัญมีดังนี้ 
1) การระงับไปแห่งสัญญา กรมธรรม์ประกันภัยนี้จะสิ้นผลบังคับทันทีที่มีการเปลี่ยนแปลง สถานที่ประกอบกิจการ กิจการ หรืออาชีพที่ระบุไว้ในตารางกรมธรรม์ประกันภัย หรือมีการเปลี่ยนแปลง ในสาระสําคัญอื่นๆ ซึ่งทําให้การเสี่ยงภัยเพิ่มขึ้น เว้นแต่ผู้เอาประกันภัยจะได้แจ้งให้บริษัทราบเป็น ลายลักษณ์อักษร และบริษัทได้ตกลงยินยอมรับประกันภัยต่อไป โดยบริษัทออกเอกสารแนบท้ายที่ได้ลง ลายมือชื่อโดยบุคคลผู้มีอํานาจของบริษัทและประทับตราของบริษัทไว้เป็นสําคัญ 
2) การรับช่วงสิทธิ ผู้เอาประกันภัยจะต้องไม่กระทําการใดๆ ที่จะกระทําให้การรับช่วงสิทธิ ของบริษัทต่อผู้กระทําผิดกระทบกระเทือน และต้องร่วมมือกับบริษัทในการที่บริษัทจะใช้สิทธิไล่เบี้ยจาก 
บุคคลอื่น 
3) สิทธิของบริษัท บริษัทมีสิทธิเข้าดําเนินการต่อสู้คดี และมีสิทธิทําการประนีประนอมใน นามของผู้เอาประกันภัยต่อการเรียกร้องใดๆ 
4) การจํากัดความรับผิดของบริษัท บริษัทจะรับผิดไม่เกินจํานวนเงินจํากัดความรับผิดที่ ระบุไว้ในตารางกรมธรรม์ประกันภัย สําหรับจํานวนเงินจํากัดความรับผิดนั้น ผู้เอาประกันภัยสามารถ กําหนดได้เป็นจํานวนเงินจํากัดความรับผิดต่ออุบัติเหตุแต่ละครั้ง และจํานวนเงินจํากัดความรับผิดตลอด 
ระยะเวลาเอาประกันภัย 

5) การเฉลี่ยความรับผิด ถ้าในขณะที่เกิดเหตุซึ่งเป็นผลให้มีการเรียกร้องค่าสินไหมทดแทน ตามสัญญาประกันภัยนี้ มีการประกันภัยอื่นคุ้มครองถึงความรับผิดอย่างเดียวกัน บริษัทจะรับผิดต่อค่าเสีย หาย ค่าดําเนินคดี ค่าใช้จ่ายอื่นๆ ไม่เกินอัตราส่วนของบริษัทสําหรับจํานวนเงินที่ต้องจ่ายสําหรับความ รับผิดนั้น 
6) การปรับปรุงเบี้ยประกันภัย ในกรณีที่เบี้ยประกันภัยได้คํานวณจากจํานวนประมาณการ ที่ระบุไว้ในตารางกรมธรรม์ประกันภัย ภายในหนึ่งเดือนนับจากวันสิ้นสุดระยะเวลาประกันภัย ผู้เอาประกัน ภัยต้องจัดส่งรายละเอียดและข้อเท็จจริงเพื่อคํานวณเบี้ยประกันภัยที่ถูกต้อง ถ้าปรากฏว่า จํานวนเบี้ย ประกันภัยที่คํานวณได้แตกต่างจากเบี้ยประกันภัยที่ชําระไว้ก่อนนั้น ผู้เอาประกันภัยต้องชําระเบี้ยประกัน 
ภัยเพิ่มเติมตามส่วนให้แก่บริษัท หรือบริษัทต้องคืนเบี้ยประกันภัยให้แล้วแต่กรณี 
1.4 การชดใช้ค่าสินไหมทดแทน เนื่องจากการประกันภัยความรับผิดต่อบุคคลภายนอกนี้เป็นการ 
ประกันภัยที่คุ้มครองการละเมิดของผู้เอาประกันภัยซึ่งบริษัทจะต้องชดใช้ค่าสินไหมทดแทนให้แก่ผู้เสียหาย 
ในนามของผู้เอาประกันภัย จําเป็นต้องมีการพิสูจน์ว่าผู้เอาประกันภัยมีความรับผิดตามกฎหมายหรือไม่ เสียก่อน หากผู้เอาประกันภัยไม่มีความรับผิด บริษัทประกันวินาศภัยก็ไม่ต้องจ่ายค่าสินไหมทดแทน ดังนั้น ผู้เอาประกันภัยต้องให้ความร่วมมือกับบริษัทในทุกกรณีเพื่อให้การชดใช้ค่าสินไหมทดแทนเป็นไป อย่างรวดเร็ว ที่สําคัญคือเมื่อเกิดเหตุขึ้นแล้ว ผู้เอาประกันภัยจะต้องไม่ตกลงยินยอมเสนอ หรือสัญญาว่า จะชดใช้ค่าเสียหายให้แก่บุคคลใดโดยไม่ได้รับความยินยอมจากบริษัทก่อน เว้นแต่บริษัทมิได้จัดการต่อ 
การเรียกร้องนัน 
2. กรมธรรม์ประกันภัยความรับผิดตามกฎหมายต่อความเสียหายที่เกิดจากสินค้า 
ที่ไม่ปลอดภัย 
ในประเทศที่พัฒนาแล้ว จะมีกฎหมายเกี่ยวกับความรับผิดจากผลิตภัณฑ์ ซึ่งจะมีคดีความที่ผู้ ประกอบการถูกฟ้องร้องเป็นจํานวนมากในแต่ละปี ดังนั้น กรมธรรม์ประเภทนี้จึงได้รับความนิยมอย่างมาก ในประเทศไทย นายทะเบียนได้ให้ความเห็นชอบกรมธรรม์ประกันภัยประเภทนี้เมื่อวันที่ 19 กุมภาพันธ์ พ.ศ. 2552 แต่ไม่ได้ใช้ชื่อว่า กรมธรรม์ประกันภัยความรับผิดจากผลิตภัณฑ์ (Product Liability) ตาม ที่นิยมเรียกกัน 
ผลิตภัณฑ์ที่เอาประกันภัย หมายถึง สินค้าหรือผลิตภัณฑ์ใดๆ ที่เป็นสังหาริมทรัพย์ตามที่ระบุไว้ ในตารางกรมธรรม์ประกันภัย ซึ่งผลิต ขาย จําหน่าย จ่าย แจกหรือแลกเปลี่ยนเพื่อประโยชน์ทางการค้า โดยผู้เอาประกันภัย รวมทั้งบรรจุภัณฑ์ของสินค้าและผลิตภัณฑ์นั้นด้วย เช่น ยา เฟอร์นิเจอร์ สารเคมี รถยนต์ และชิ้นส่วนรถยนต์ เครื่องดื่ม นม และของเล่นเด็ก เป็นต้น 
สินค้าที่ไม่ปลอดภัย หมายถึง สินค้าที่ก่อให้เกิดความเสียหายขึ้นได้ไม่ว่าจะเป็นเพราะเหตุจาก ความบกพร่องในการผลิตหรือการออกแบบ หรือไม่ได้กําหนดวิธีใช้ วิธีเก็บรักษา คําเตือน หรือข้อมูลเกี่ยวกับ สินค้า หรือกําหนดไว้แต่ไม่ถูกต้องหรือไม่ชัดเจนตามสมควร ทั้งนี้ โดยคํานึงถึงสภาพของสินค้า รวมทั้ง 
ลักษณะการใช้งานและการเก็บรักษาตามปกติธรรมดาของสินค้าอันพึงคาดหมายได้ 

มาตรการที่นิยมใช้กันในการจัดการกับผลิตภัณฑ์ที่อาจเป็นอันตรายเหล่านี้ คือ มาตรการการเรียก 
คืนผลิตภัณฑ์ (Product Recall) เช่น ในประเทศไทย เมื่อปี พ.ศ. 2551 มีการเรียกคืนอาหารที่ปนเปื้อน สารเมลามีนของสํานักงานคณะกรรมการอาหารและยา (อย.) ซึ่งมีหน้าที่ดูแลรับผิดชอบผลิตภัณฑ์ 5 กลุ่ม คือ ผลิตภัณฑ์ยา อาหาร เครื่องสําอาง เครื่องมือแพทย์ และสารเสพติด อย่างไรก็ตาม ค่าใช้จ่ายในการเรียกคืน 
ผลิตภัณฑ์ที่ผู้เอาประกันภัยต้องจ่ายไปไม่ว่าจะโดยผู้เอาประกันภัยเองหรือโดยคําสั่งของเจ้าหน้าที่รัฐนั้น 
ไม่สามารถเรียกคืนจากกรมธรรม์ประกันภัยได้ 
2.1 ความคุ้มครอง กรมธรรม์ประกันภัยนี้ให้ความคุ้มครองต่อผู้เอาประกันภัยสําหรับความรับผิด ตามกฎหมายต่อผู้เสียหาย อันสืบเนื่องหรือเป็นผลมาจากผลิตภัณฑ์ที่เอาประกันภัยซึ่งเป็นสินค้าไม่ ปลอดภัย และเกิดความเสียหายขึ้นในประเทศไทยและภายในเขตอํานาจศาลไทย (ซึ่งผู้เอาประกันภัย สามารถขยายความคุ้มครองได้ โดยเสียเบี้ยประกันภัยเพิ่ม) ที่เกิดขึ้นตั้งแต่วันที่มีผลคุ้มครองย้อนหลัง (Retroactive Date) ตามที่ระบุในตารางกรมธรรม์ประกันภัยซึ่งอาจเป็นวันที่ก่อนวันเริ่มต้นของระยะเวลา ประกันภัยก็ได้ และผู้เอาประกันภัยได้เรียกร้องค่าสินไหมทดแทนต่อบริษัทภายในระยะเวลาเอาประกันภัย ตามเกณฑ์วันเรียกร้อง (Claim Made Basis) สําหรับ 
2.1.1 ความสูญเสียต่อชีวิต ร่างกาย สุขภาพ อนามัย ของผู้เสียหาย 
2.1.2 ความเสียหายต่อทรัพย์สินของผู้เสียหาย 
2.1.3 ค่าใช้จ่ายในการต่อสู้คดี ที่ได้รับความยินยอมเป็นลายลักษณ์อักษรจากบริษัท สําหรับ เกณฑ์วันเรียกร้อง นั้น หมายถึง การเรียกร้องค่าสินไหมทดแทนในระหว่างระยะเวลาเอา ประกันภัย หรือภายในระยะเวลาการเรียกร้องที่ขยายออกไป (หากมี) และเป็นการเรียกร้องค่าสินไหม ทดแทนสําหรับเหตุการณ์ความเสียหายเดียวกันเป็นครั้งแรก ไม่ว่าจะเป็นการที่ผู้เอาประกันภัยได้รับการ เรียกร้องเป็นลายลักษณ์อักษรจากผู้เสียหาย หรือถูกฟ้องศาล แล้วแต่เหตุการณ์ใดจะเกิดขึ้นก่อน และได้ 
แจ้งต่อบริษัททันที ให้ถือเป็นวันที่ได้รับการเรียกร้องค่าสินไหมทดแทน 
2.2 ข้อยกเว้น นอกจากข้อยกเว้นที่เกี่ยวข้องกับภัยสงคราม ภัยการเมือง ภัยนิวเคลียร์ และการ กระทําโดยเจ้าหน้าที่ของรัฐอย่างถูกต้องตามกฎหมายแล้ว กรมธรรม์ประกันภัยนี้มีข้อยกเว้นที่สําคัญอื่นๆ ดังนี้ 
2.2.1 การเรียกร้องค่าสินไหมทดแทนจากเหตุการณ์ที่เกิดขึ้นก่อนวันที่มีผลคุ้มครองย้อน หลัง 
2.2.2 การเรียกร้องค่าสินไหมทดแทนที่ไม่เป็นไปตามเกณฑ์วันเรียกร้อง 
2.2.3 ความรับผิดใดๆ ต่อความสูญเสียหรือเสียหายจากสินค้าไม่ปลอดภัย ซึ่งเกิดขึ้นใน ขณะที่สินค้าหรือผลิตภัณฑ์ยังอยู่ในความควบคุม ครอบครอง ดูแลของผู้เอาประกันภัย 
2.2.4 ความสูญเสีย หรือเสียหายต่อผลิตภัณฑ์ที่เอาประกันภัย 
2.2.5 ค่าใช้จ่ายในการเรียกเก็บและเรียกคืนสินค้าหรือผลิตภัณฑ์บางส่วนหรือทั้งหมด 
(Recall Expenses) ไม่ว่าจากบุคคลใด 

2.3 ข้อกําหนดและเงื่อนไขทั่วไป ที่สําคัญมีดังต่อไปนี้ 
2.3.1 จํานวนเงินจํากัดความรับผิด จํานวนเงินจํากัดความรับผิดของกรมธรรม์ประกันภัย 
นี้มี 2 จํานวน คือ (1) จํานวนเงินจํากัดความรับผิดต่อเหตุการณ์ความเสียหายแต่ละครั้ง (Per Occurrence Limit) และ (2) จํานวนเงินจํากัดความรับผิดรวมตลอดระยะเวลาเอาประกันภัย (Aggregate Limit) ซึ่ง จะลดลงเท่ากับค่าสินไหมทดแทนที่ได้จ่ายไปแล้วในช่วงระยะเวลาเอาประกันภัยนั้น 
ก. หากบริษัทจะต้องชดใช้ค่าสินไหมทดแทนและมีผู้เสียหายมากกว่า 1 ราย อันสืบ เนื่องจากเหตุการณ์ความเสียหายเดียวกัน หรือสาเหตุเดียวกันความรับผิดของบริษัทต่อผู้เสียหายทั้งหมด 
จะไม่เกินจํานวนเงินจํากัดความรับผิดของบริษัทที่ระบุไว้ในตารางกรมธรรม์ประกันภัย 
ข. จํานวนเงินจํากัดความรับผิดสูงสุดของบริษัทตามกรมธรรม์ประกันภัยนี้ จะไม่เกิน จํานวนเงินจํากัดความรับผิดรวมของบริษัทตลอดระยะเวลาเอาประกันภัย ตามที่ได้ระบุในหน้าตาราง 
กรมธรรม์ประกันภัย ในกรณีที่จํานวนค่าสินไหมทดแทนที่บริษัทได้ชดใช้ไปหรือได้ตกลงเป็นลายลักษณ์ อักษรที่จะชดใช้ มีจํานวนรวมกันครบตามจํานวนเงินจํากัดความรับผิดรวมของบริษัท กรมธรรม์ประกันภัยนี้ จะสิ้นผลบังคับทันที แม้จะยังไม่ครบกําหนดระยะเวลาประกันภัยก็ตาม 
2.3.2 การประกันภัยอื่นและการเฉลี่ยความรับผิด หากผู้เอาประกันภัยมีการประกันตาม กรมธรรม์ประกันภัยฉบับอื่น ซึ่งสามารถให้ความคุ้มครองความรับผิดตามกฎหมายของผู้เอาประกันภัยและ 
ความรับผิดนั้นยังได้รับความคุ้มครองตามกรมธรรม์ประกันภัยฉบับนี้อีกด้วย บริษัทจะรับผิดตามเงื่อนไข 
ดังต่อไปนี้ 
ก. บริษัทจะรับผิดในค่าสินไหมทดแทนและค่าใช้จ่ายในการต่อสู้คดี ตามอัตราส่วนของ 
บริษัทสําหรับจํานวนเงินที่บริษัทจะต้องร่วมเฉลี่ยในความรับผิดนั้น 
ข. ในกรณีที่กรมธรรม์ประกันภัยอื่นมีเงื่อนไขระบุไว้ชัดเจนที่มีผลทําให้กรมธรรม์ 
ประกันภัยฉบับอื่นนั้นจะคุ้มครองความเสียหายเฉพาะส่วนที่เกินกว่ากรมธรรม์ฉบับนี้จะชดใช้ให้ได้ กรมธรรม์ประกันภัยนี้จะเข้ามารับผิดต่อความเสียหายนั้นก่อนกรมธรรม์ประกันภัยฉบับอื่น 
2.3.3 การปรับปรุงเบี้ยประกันภัย เนื่องจากเบี้ยประกันภัยที่ระบุในตารางกรมธรรม์เป็น เบี้ยประกันภัยประมาณการที่คํานวณจากประมาณการรายได้ต่อปี ดังนั้น ภายในหนึ่งเดือนนับจากวัน สิ้นสุดระยะเวลาประกันภัย ผู้เอาประกันภัยต้องส่งรายละเอียดและข้อเท็จจริงเกี่ยวกับรายได้ที่แท้จริงต่อปี ให้บริษัทเพื่อการคํานวณเบี้ยประกันภัยที่ถูกต้อง ถ้าปรากฏว่าจํานวนเบี้ยประกันภัยที่คํานวณได้แตกต่าง จากเบี้ยประกันภัยที่ชําระไว้แล้ว ผู้เอาประกันภัยต้องชําระเบี้ยประกันภัยเพิ่มเติมให้แก่บริษัทสําหรับส่วน 
ที่ขาด หรือบริษัทต้องคืนเบี้ยประกันภัยให้แก่ผู้เอาประกันภัยสําหรับส่วนที่เกิน แล้วแต่กรณี แต่ทั้งนี้ บริษัท ไม่ต้องคืนเบี้ยประกันภัยกรณีที่ได้มีการตกลงเบี้ยประกันภัยขั้นต่ํากับผู้เอาประกันภัยไว้แล้ว 
3. กรมธรรม์ประกันภัยความรับผิดจากการประกอบวิชาชีพ 
ผู้ประกอบวิชาชีพ เช่น แพทย์ นักบัญชี ผู้สอบบัญชี สถาปนิก วิศวกรที่ปรึกษา นายหน้าประกัน วินาศภัย ทนายความและที่ปรึกษากฎหมาย มีหน้าที่ที่ต้องใช้ความระมัดระวังตามมาตรฐานของผู้ประกอบ วิชาชีพนั้นๆ เสมอ หากปฏิบัติหน้าที่โดยประมาทเลินเล่อ บกพร่อง ผิดพลาด ทําให้เกิดความเสียหายต่อ 

ชีวิต ร่างกาย และทรัพย์สินของผู้ว่าจ้าง ผู้รับบริการ หรือบุคคลภายนอก ผู้ประกอบวิชาชีพจะมีความรับผิด ตามกฎหมายและถูกฟ้องร้องได้ เช่น ศัลยแพทย์ผ่าตัดขาของคนไข้ผิดข้าง สถาปนิกออกแบบอาคาร ผิดพลาด ผู้สอบบัญชีประมาทเลินเล่อทําให้ผู้ว่าจ้างตลอดจนผู้ถือหุ้นได้รับความเสียหาย เป็นต้น 
ในปัจจุบัน บริษัทประกันวินาศภัยบางแห่งมีกรมธรรม์ประกันภัยที่คุ้มครองถึงผู้ประกอบอาชีพอื่นๆ ด้วย เช่น เลขานุการบริษัท ผู้จัดงานอีเวนต์หรืองานประชุมหรืองานนิทรรศการ ช่างเสริมสวย หรือบริษัท ตัวแทนการท่องเที่ยว เป็นต้น 
กรมธรรม์ประกันภัยความรับผิดจากการประกอบวิชาชีพนี้ให้ความคุ้มครองถึงความรับผิดทางแพ่ง 
ในการประกอบวิชาชีพ การสูญหายของเอกสารสําคัญ การละเมิดทรัพย์สินทางปัญญา การถูกหมิ่นประมาท รวมถึงค่าใช้จ่ายในการต่อสู้คดีด้วย 
4. กรมธรรม์ประกันภัยความรับผิดของกรรมการและเจ้าหน้าที่ 
กรมธรรม์ประกันภัยนี้แบ่งความคุ้มครองเป็น 2 ส่วน คือ ส่วนแรกให้ความคุ้มครองกรรมการ (Directors) และเจ้าหน้าที่ระดับสูงหรือเจ้าหน้าที่ระดับบริหาร (Executive Officers) ของบริษัท สําหรับ ความสูญเสียหรือค่าเสียหายทางการเงิน อันเนื่องมาจาก การละเมิดหรือการกระทําผิด (Wrongful Acts) ที่กรรมการหรือเจ้าหน้าที่ของบริษัทต้องรับผิดชอบตามกฎหมาย เช่น การแถลงข้อความผิดพลาด การ ประมาทเลินเล่อกระทําสิ่งที่ไม่ควรกระทําหรือไม่กระทําสิ่งที่ควรกระทํา การแถลงข้อความที่ทําให้เกิดความ เข้าใจผิด เป็นต้น ส่วนความคุ้มครองส่วนที่ 2 เป็นการให้ความคุ้มครองตัวบริษัทในกรณีที่บริษัทได้รับ อนุญาตหรือผูกพันที่จะต้องชดใช้ให้กับกรรมการ และ/หรือเจ้าหน้าที่สําหรับการกระทําผิดที่กรรมการ หรือ เจ้าหน้าที่นั้นต้องรับผิดตามกฎหมาย โดยบริษัทประกันภัยจะชดใช้ค่าสินไหมทดแทนคืนให้แก่บริษัท 
5. กรมธรรม์ประกันภัยความรับผิดของนายจ้าง 
กรมธรรม์ประกันภัยนี้คุ้มครองความรับผิดตามกฎหมายของนายจ้างที่มีต่อลูกจ้าง หากอุบัติเหตุ 
ที่ลูกจ้างได้รับเกิดจากการประมาทเลินเล่อของนายจ้าง การละเลยดูแลเอาใจใส่บํารุงรักษาความปลอดภัย ในการทํางานของลูกจ้างตามสมควร เช่น การไม่จัดหาหมวกนิรภัยให้คนงาน การจัดหาเครื่องมือที่ไม่ เหมาะสมกับการทํางาน ซึ่งลูกจ้างที่ประสบอุบัติเหตุอาจจะไม่พอใจกับจํานวนเงินที่ได้รับการชดใช้ตาม กฎหมายที่เกี่ยวข้องการจ่ายเงินค่าทดแทนแรงงาน และต้องการที่จะเรียกร้องเรียกค่าเสียหายเพิ่มเติมจาก 
นายจ้างของตน 
นอกจากกรมธรรม์ประกันภัยความรับผิดที่กล่าวถึงข้างต้นแล้ว ยังมีกรมธรรม์ประกันภัยความ รับผิดที่ผู้ประกอบการบางประเภทต้องทําตามกฎหมายด้วยที่จะกล่าวถึงในข้อ 6 ถึง ข้อ 8 ดังนี้ 
6. กรมธรรม์ประกันภัยความรับผิดตามกฎหมายจากการขนส่งวัตถุอันตรายทางบก 
กฎหมายโดยประกาศมติคณะกรรมการวัตถุอันตราย เรื่อง การขนส่งวัตถุอันตรายทางบก พ.ศ. 
2545 (คณะกรรมการวัตถุอันตราย, 2545) บังคับให้ผู้ประกอบกิจการขนส่งวัตถุอันตราย เช่น วัตถุระเบิด 

ก๊าซ ของเหลวไวไฟ ของแข็งไวไฟ สารที่ลุกไหม้ได้เอง และสารให้ก๊าซไวไฟเมื่อสัมผัสกับน้ํา สารพิษและ สารติดเชื้อ ต้องจัดทําประกันภัยความรับผิดตามกฎหมายไว้ด้วย กรมธรรม์ประกันภัยมีข้อความระบุความ คุ้มครองไว้ดังนี้ 
“บริษัทจะชดใช้ค่าสินไหมทดแทนเพื่อความสูญเสีย หรือความเสียหายอันเกิดแก่บุคคลภายนอก ซึ่งผู้เอาประกันภัยจะต้องรับผิดตามกฎหมายเนื่องจากการรั่วไหล การระเบิด หรือการติดไฟของวัตถุอันตราย ที่ทําการขนส่งโดยผู้เอาประกันภัยในยานพาหนะขนส่งที่ระบุไว้ในตารางกรมธรรม์ประกันภัย และเป็นผล 
ทําให้เกิด 
(1) ความสูญเสียต่อชีวิต ร่างกายหรืออนามัยของบุคคลภายนอก 
(2) ความเสียหายต่อทรัพย์สินของบุคคลภายนอก 
(3) ค่าใช้จ่ายในการขจัด เคลื่อนย้าย บําบัด บรรเทาความเสียหาย รวมทั้งการฟื้นฟูให้กลับสู่สภาพ เดิม หรือสภาพที่ใกล้เคียงกับสภาพเดิม ซึ่งรวมถึงความเสียหายแก่สัตว์ พืช สิ่งแวดล้อม ทรัพยากรธรรมชาติ 
ทรัพย์สินของแผ่นดิน หรือทรัพย์ไม่มีเจ้าของ 
และ 
ทั้งนี้ ความรับผิดของบริษัทตามข้อตกลงคุ้มครองดังกล่าวข้างต้น ให้รวมถึงค่าใช้จ่ายค่าธรรมเนียม ในการเรียกร้องค่าสินไหมทดแทนตามกรมธรรม์ประกันภัยนี้ที่ผู้เอาประกันภัยได้ชดใช้ให้กับผู้เรียกร้อง ค่าใช้จ่าย ค่าธรรมเนียมซึ่งผู้เอาประกันภัยได้จ่ายไปด้วยความยินยอมเป็นลายลักษณ์อักษรจากบริษัท แต่ เมื่อรวมกับความคุ้มครองอย่างอื่นแล้วจะต้องไม่เกินจํานวนเงินจํากัดความรับผิดที่ระบุในตารางกรมธรรม์ 
ประกันภัยฉบับนี้” 
7. กรมธรรม์ประกันภัยความรับผิดตามกฎหมายที่เกิดจากความบกพร่องในการปฏิบัติงาน ไม่เป็นไปตามเกณฑ์มาตรฐานการตรวจสอบตามกฎหมายในฐานะผู้ตรวจสอบอาคาร 
กรมธรรม์ประกันภัยนี้ เป็นการประกันภัยความรับผิดประเภทหนึ่งออกมาเพื่อรองรับการบังคับ ของกฎหมายสําหรับผู้ตรวจสอบอาคาร ตามกฎกระทรวง กระทรวงมหาดไทย กําหนดชนิดหรือประเภท ของอาคารที่เจ้าของอาคารหรือผู้ครอบครองอาคารหรือผู้ดําเนินการต้องทําการประกันภัยความรับผิดตาม กฎหมายต่อชีวิต ร่างกาย และทรัพย์สินของบุคคลภายนอก พ.ศ. 2548 
กรมธรรม์ประกันภัยมีข้อตกลงคุ้มครองดังนี้ 

“บริษัทจะชดใช้ค่าสินไหมทดแทนในนามผู้เอาประกันภัย สําหรับความรับผิดตามกฎหมายในฐานะ 
ผู้ตรวจสอบอาคารอันเป็นผลมาจากความสูญเสียหรือเสียหายที่เกิดขึ้นในระหว่างระยะเวลาเอาประกันภัย 
ณ อาณาเขตประเทศไทย และเป็นผลทําให้เกิด 
1. ความสูญเสียต่อร่างกาย และ/หรือความเสียหายต่อทรัพย์สินของบุคคลภายนอกโดยอุบัติเหตุ ขณะที่ผู้เอาประกันภัยทําการตรวจสอบอาคาร 
2. ความสูญเสียต่อร่างกาย และ/หรือความเสียหายต่อทรัพย์สินของบุคคลภายนอกที่เกิดขึ้นจาก 
ความบกพร่องของผู้เอาประกันภัยในการปฏิบัติงานไม่เป็นไปตามเกณฑ์มาตรฐานการตรวจสอบตาม 
กฎหมายในฐานะผู้ตรวจสอบอาคาร” 
8. กรมธรรม์ประกันภัยความรับผิดตามกฎหมายอันเกิดจากการประกอบกิจการควบคุม 
ประเภทที่ 3 ตามกฎหมายว่าด้วยการควบคุมน้ํามันเชื้อเพลิง 
กรมธรรม์ประกันภัยนี้ เป็นกรมธรรม์ประเภทความรับผิดประเภทหนึ่งที่ออกมาเพื่อรองรับความ 
ต้องการของผู้เอาประกันภัยที่เป็นผู้ประกอบกิจการเกี่ยวกับน้ํามันเชื้อเพลิงประเภทที่ 3 ตามกฎหมายว่า ด้วยการควบคุมน้ํามันเชื้อเพลิง (พระราชบัญญัติควบคุมน้ํามันเชื้อเพลิง พ.ศ. 2542) เช่น สถานที่เก็บ รักษาน้ํามันเชื้อเพลิง คลังน้ํามันเชื้อเพลิง สถานีบริการน้ํามันเชื้อเพลิง ที่ต้องมีความรับผิดตามกฎหมาย โดยกรมธรรม์ประกันภัยจะมีข้อตกลงคุ้มครองระบุไว้ดังนี้ 
“บริษัทจะชดใช้ค่าสินไหมทดแทนในนามผู้เอาประกันภัยกรณีผู้เอาประกันภัยมีความรับผิดตาม 
กฎหมายต้องชดใช้ค่าเสียหายแก่ผู้ได้รับความเสียหายอันเป็นผลมาจากอัคคีภัย หรือการระเบิดจากการ 
ประกอบกิจการน้ํามันเชื้อเพลิง หรือการจัดเก็บน้ํามันเชื้อเพลิงในสถานที่ประกอบการเฉพาะบริเวณตาม 
แบบผังที่ได้รับอนุญาตประกอบกิจการควบคุมประเภทที่ 3 ดังระบุไว้ในหน้าตารางกรมธรรม์ประกันภัย ใน ระหว่างระยะเวลาที่กรมธรรม์ประกันภัยมีผลบังคับ และทําให้เกิดความสูญเสียหรือความเสียหาย ดังต่อไปนี้ ข้อ 1 การเสียชีวิต หรือความบาดเจ็บต่อร่างกาย หรือทุพพลภาพถาวรสิ้นเชิง หรือความเจ็บป่วย ของผู้ได้รับความเสียหาย 
ข้อ 2 ความเสียหายต่อทรัพย์สินของผู้ได้รับความเสียหาย” 

กิจกรรม 15.2.3 
1. จงระบุชื่อกรมธรรม์ประกันภัยความรับผิดตามกฎหมายที่กฎหมายบังคับให้ผู้ประกอบการต้อง ซื้อไว้มา 2 กรมธรรม์ 
2. กรมธรรม์ประกันภัยความรับผิดตามกฎหมายต่อบุคคลภายนอกคุ้มครองความเสียหายต่อ ทรัพย์สินของบุคคลใดๆ ที่เกิดจากความประมาทเลินเล่อของผู้เอาประกันภัย แต่ไม่คุ้มครองทรัพย์สินของ ผู้ใดบ้าง 
แนวตอบกิจกรรม 15.2.3 
1. กรมธรรม์ประกันภัยความรับผิดตามกฎหมายที่กฎหมายบังคับให้ผู้ประกอบการต้องซื้อไว้มา 2 กรมธรรม์ ได้แก่ กรมธรรม์ประกันภัยความรับผิดตามกฎหมายจากการขนส่งวัตถุอันตรายทางบก และ กรมธรรม์ประกันภัยความรับผิดตามกฎหมายที่เกิดจากความบกพร่องในการปฏิบัติงานไม่เป็นไปตาม 
เกณฑ์มาตรฐานการตรวจสอบตามกฎหมายในฐานะผู้ตรวจสอบอาคาร 
2. ทรัพย์สินที่ไม่คุ้มครองได้แก่ 
ก. ทรัพย์สินที่ผู้เอาประกันภัยเป็นเจ้าของหรือครอบครอง หรืออยู่ในความดูแล หรือควบคุม หรือกําลังใช้หรือกําลังปฏิบัติงานโดยผู้เอาประกันภัย 
ข. ทรัพย์สินที่ลูกจ้างหรือตัวแทนของผู้เอาประกันภัยดูแล ควบคุม กําลังใช้หรือกําลังปฏิบัติ 
งานเพื่อผู้เอาประกันภัยในระหว่างทางการที่จ้าง </p>
<br>
<br>
<p>เรื่องที่ 15.2.4 
กรมธรรม์ประกันภัยที่คุ้มครองแบบผสม 
กรมธรรม์ประกันภัยสําหรับองค์กรที่รวมเอาความคุ้มครองวัตถุที่เอาประกันภัย ทั้งชีวิตร่างกาย 
ทรัพย์สิน และความรับผิดตามกฎหมายไว้ในกรมธรรม์ประกันภัยฉบับเดียวกัน มีที่นิยมซื้อกันอยู่ 4 ประเภท ได้แก่ 
1. กรมธรรม์ประกันภัยรถยนต์ (Automobile Insurance Policy) 
2. กรมธรรม์ประกันภัยการปฏิบัติงานตามสัญญา (Contract Works Insurance Policy) 3. กรมธรรม์ประกันภัยป้ายโฆษณา (Neon Sign Insurance Policy) 
4. กรมธรรม์ประกันภัยหม้อน้ําและภาชนะรับแรงดัน (Boiler and Pressure Vessel Insurance Policy) 
1. กรมธรรม์ประกันภัยรถยนต์ เนื่องจากกรมธรรม์ประกันภัยประเภทนี้ได้ถูกออกแบบมาสําหรับ ให้ใช้ได้สําหรับทั้งบุคคลและองค์กร ซึ่งแบบความคุ้มครอง ข้อตกลงคุ้มครอง เงื่อนไข และข้อยกเว้นไม่มี ความแตกต่างกันและได้อธิบายไว้แล้วเป็นส่วนใหญ่ในเรื่องกรมธรรม์ประกันภัยรถยนต์ส่วนบุคคล จึงจะ 
กล่าวถึงเฉพาะส่วนที่มีความแตกต่างกันเท่านั้น 
ความแตกต่างประการแรกคือ เรื่องของลักษณะการใช้รถยนต์ โดยที่พิกัดอัตราเบี้ยประกันภัย รถยนต์สําหรับการประกันภัยรถยนต์ภาคสมัครใจ ได้มีการกําหนดลักษณะการใช้รถยนต์ไว้เป็น 10 ประเภท 
และให้ระบุลักษณะการใช้รถยนต์ดังกล่าวไว้ในกรมธรรม์ประกันภัยรถยนต์ด้วย ดังนี้ 
1) การใช้ส่วนบุคคล หมายถึง รถที่ผู้เอาประกันภัยเป็นบุคคลธรรมดา และใช้รถยนต์เพื่อ ประโยชน์ส่วนตัว ไม่ใช้รับจ้าง หรือให้เช่า และให้รวมถึงรถที่นิติบุคคลเป็นเจ้าของ แต่เป็นรถที่มีไว้เพื่อ บุคคลใดบุคคลหนึ่งใช้โดยเฉพาะ เช่น รถประจําตําแหน่ง ในกรณีดังกล่าวให้ระบุชื่อบุคคลนั้นเป็นผู้เอา 
ประกันภัยได้ 
2) การใช้เพื่อการพาณิชย์ หมายถึง รถที่ใช้รับจ้าง ให้เช่า หรือรถที่ผู้เอาประกันภัยเป็น บุคคลธรรมดา แต่โดยปกติการใช้รถจะใช้เพื่อการขนส่งผู้โดยสาร หรือบรรทุกสินค้า เพื่อประโยชน์ทางการค้า หรือธุรกิจ หรือเป็นรถที่ผู้เอาประกันภัยเป็นนิติบุคคล 
3) การใช้รับจ้างสาธารณะ หมายถึง รถที่ผู้เอาประกันภัยเป็นบุคคลธรรมดา หรือนิติบุคคล 
และใช้รถในทางรับจ้างสาธารณะ 
4) การใช้เพื่อการพาณิชย์พิเศษ หมายถึง รถที่ใช้เพื่อการพาณิชย์ สําหรับการบรรทุกและ ขนส่งสินค้าที่มีความเสี่ยงภัยสูง เช่น การบรรทุกเชื้อเพลิง กรด แก๊ส เป็นต้น 
5) รถยนต์ป้ายแดง หมายถึง การประกันภัยของผู้ค้ารถยนต์ หรืออู่ซ่อมรถยนต์ โดย สามารถรับประกันภัยตามป้ายแดงหรือบุคคลขับขี่ระบุชื่อก็ได้ 
6) รถพยาบาล หมายถึง รถของสถานพยาบาลที่ใช้ในการรับส่งผู้ป่วย โดยมีสัญญาณไฟ ฉุกเฉิน แต่ไม่รวมถึง รถอื่นๆ ของสถานพยาบาล 
7) รถดับเพลิง 
8) รถใช้ในการเกษตร หมายถึง รถที่เกษตรกรใช้ในการประกอบอาชีพกสิกรรม เช่น รถ อีแต๋น รถแทรกเตอร์ที่มีอุปกรณ์การหว่าน การไถ การเก็บเกี่ยว การนวด เป็นต้น 
9) รถใช้ในการก่อสร้าง หมายถึง รถที่ใช้ในกิจการก่อสร้าง เช่น รถบดถนน รถเกรด รถ 
โม่ปูน และรถแทรกเตอร์ที่ใช้ในการก่อสร้าง เป็นต้น 
10) รถอื่น ๆ หมายถึง รถที่อยู่นอกเหนือจากหลักเกณฑ์ดังกล่าวข้างต้น 
ดังนั้น องค์กรจึงสามารถเลือกทําประกันภัยรถยนต์ภาคสมัครใจตามลักษณะการใช้รถยนต์ ตัวอย่างเช่น บริษัท ธุรกิจ จํากัด มีรถยนต์ที่จดทะเบียนในนามบริษัทอยู่ 4 คัน และใช้เป็นรถยนต์ประจํา ตําแหน่งสําหรับกรรมการผู้จัดการ 1 คัน รถยนต์ที่ไม่ใช่รถยนต์ประจําตําแหน่งจึงต้องระบุการใช้เป็น การ ใช้เพื่อการพาณิชย์ ส่วนรถยนต์ประจําตําแหน่ง ระบุเป็นการใช้ส่วนบุคคลได้ 
ลักษณะการใช้รถยนต์มีความสําคัญต่อการคํานวณเบี้ยประกันภัยและความคุ้มครองที่ผู้เอาประกัน 
ภัยพึงได้รับ จากตัวอย่างในย่อหน้าที่แล้ว หากผู้เอาประกันภัยไม่ได้แจ้งให้บริษัทประกันภัยทราบว่า มี 

รถยนต์ประจําตําแหน่งอยู่ 1 คัน บริษัทก็จะคิดอัตราเบี้ยประกันภัยเป็นลักษณะการใช้เพื่อการพาณิชย์ ซึ่งอัตราเบี้ยประกันภัยจะสูงกว่าอัตราเบี้ยประกันภัยสําหรับลักษณะการใช้ส่วนบุคคล อีกประการหนึ่ง จาก ตัวอย่างเดียวกัน หากผู้เอาประกันภัยแจ้งต่อบริษัทประกันภัยว่ารถยนต์ 2 คันเป็นรถยนต์ประจําตําแหน่ง ทั้งที่โดยความเป็นจริงแล้วมีเพียงคันเดียวเท่านั้น บริษัทประกันภัยก็จะคํานวณอัตราเบี้ยประกันภัยสําหรับ รถยนต์ 2 คันนี้แบบลักษณะการใช้ส่วนบุคคล แต่เมื่อเกิดอุบัติเหตุโดยรถยนต์ที่เอาประกันภัยเป็นฝ่าย ประมาทชนรถยนต์ของบุคคลภายนอกได้รับความเสียหายขึ้น และมีการตรวจสอบพบว่า รถยนต์คันเกิด ผู้เอาประกันภัยก็จะต้องรับผิดชอบจํานวนเงินความเสียหายส่วนแรกเอง 
เหตุไม่ใช่รถยนต์ประจําตําแหน่ง 
2,000 บาทของความเสียหายต่อทรัพย์สินของบุคคลภายนอก และความเสียหายต่อรถยนต์คันที่เกิดเหตุ 
ของบริษัทก็จะไม่ได้รับความคุ้มครอง 
ส่วนกรมธรรม์ประกันภัยรถยนต์ภาคบังคับนั้น ลักษณะการใช้รถยนต์แบ่งออกเป็น 2 ประเภทคือ การใช้ส่วนบุคคล และการใช้รับจ้าง/ให้เช่า เท่านั้น ซึ่งอัตราเบี้ยประกันภัยจะแตกต่างกัน การแจ้งลักษณะ การใช้รถยนต์ไม่ถูกต้องมีผลต่อความคุ้มครอง กล่าวคือ กรณีใช้รถในเวลาที่เกิดอุบัติเหตุนอกเหนือจากที่ ได้ระบุไว้ในตาราง ซึ่งทําให้การเสี่ยงภัยเพิ่มขึ้น เช่น เป็นรถรับจ้างแต่แจ้งเป็นการใช้ส่วนบุคคล ผู้เอา ประกันภัยต้องชดใช้ค่าเสียหายคืนให้บริษัทประกันวินาศภัยตามจํานวนที่บริษัทได้จ่ายไป แต่ไม่เกิน 2,000 
บาท 
2. กรมธรรม์ประกันภัยการปฏิบัติงานตามสัญญา กรมธรรม์ประกันภัยประเภทนี้เป็นกรมธรรม์ ประกันภัยด้านงานวิศวกรรมที่นําเอาการประกันภัยความเสี่ยงภัยทุกชนิดของผู้รับเหมา และการประกัน 
ภัยความเสี่ยงภัยทุกชนิดของการติดตั้งเครื่องจักร และความรับผิดตามกฎหมายต่อบุคคลภายนอกรวมกัน ไว้ในกรมธรรม์ประกันภัยฉบับเดียว โดยได้แบ่งความคุ้มครองออกเป็น 3 หมวด ได้แก่ 
หมวดที่ 1 งานก่อสร้างและวิศวกรรมโยธา (Civil and Building Work) ให้ความคุ้มครอง งานด้านวิศวกรรมโยธา และการก่อสร้างรวมทั้งวัสดุที่ใช้ในการก่อสร้าง และเครื่องจักรกล ที่ใช้ในการ ก่อสร้างซึ่งได้รับความเสียหายอันเนื่องมาจาก อัคคีภัย ฟ้าผ่า แผ่นดินยุบ น้ําท่วม การระเบิด แผ่นดินไหว การโจรกรรม รวมถึงอุบัติเหตุอื่นๆ ที่มิได้ระบุยกเว้นไว้ในระหว่างการก่อสร้าง 
หมวดที่ 2 งานติดตั้งเครื่องจักร (Erection Work) ได้แก่ งานติดตั้งระบบไฟฟ้า ระบบ ประปา ระบบทําความเย็น ระบบลิฟท์ บันไดเลื่อน ฯลฯ ให้ความคุ้มครองเหมือนกับหมวดที่ 1 รวมถึง ความชํารุดความเสียหายที่เกิดจากอุบัติเหตุในระหว่างการติดตั้ง หรือเป็นผลมาจากการทดสอบ หรือ ทดลองเครื่อง เมื่อทําการติดตั้งเรียบร้อยแล้ว 
หมวดที่ 3 ความรับผิดต่อบุคคลภายนอก (Third Party Liability) สําหรับความรับผิด ตามกฎหมายต่อบุคคลภายนอก อันเนื่องมาจากการผิดพลาดในการดําเนินงานของผู้เอาประกันภัย หรือ ลูกจ้างของผู้เอาประกันภัย ซึ่งเป็นเหตุให้บุคคลภายนอกได้รับบาดเจ็บหรือทรัพย์สินของบุคคลภายนอก ได้รับความเสียหาย เช่น ดําเนินการโดยประมาททําให้วัสดุก่อสร้างหล่นใส่รถยนต์ที่แล่นอยู่บนถนน เป็นต้น 

ข้อความที่ระบุความคุ้มครองในแต่ละหมวดเป็นดังนี้ 
หมวดที่ 1 
“ถ้าหากในเวลาใด ๆ ในระหว่างระยะเวลาเอาประกันภัยดังระบุไว้ในตารางกรมธรรม์ประกันภัย ทรัพย์สินตามที่ได้บรรยายไว้ในตารางกรมธรรม์ประกันภัยได้รับความสูญเสีย หรือความเสียหายโดยอุบัติเหตุ หรือโดยมิได้มุ่งหวังใดๆ จากสาเหตุใด นอกเหนือจากที่ได้ระบุยกเว้นเป็นการเฉพาะเจาะจง ซึ่งมีความ จําเป็นจะต้องได้รับการซ่อมแซม หรือการเปลี่ยนทดแทน ผู้รับประกันภัยจะชดใช้ค่าสินไหมทดแทนให้แก่ผู้ เอาประกันภัยในส่วนที่เกี่ยวกับความสูญเสีย หรือความเสียหายทั้งหลายดังกล่าวจนถึงจํานวนเงินที่ไม่เกิน 
กว่าจํานวนเงินที่กําหนดไว้ในแต่ละรายการตามระบุไว้ในตารางกรมธรรม์ประกันภัย และไม่เกินไปกว่า จํานวนรวมทั้งสิ้นที่ระบุไว้ในตารางกรมธรรม์ประกันภัยดังกล่าวตามที่ได้เอาประกันภัยไว้ในที่นี้ เว้นแต่เท่า 
ที่จะได้กําหนดให้จํานวนเงินนั้นกลับคืนสู่จํานวนเงินเต็มดังเดิม....” 
หมวดที่ 2 
“หากในเวลาใดระหว่างระยะเวลาเอาประกันภัยดังระบุไว้ในตารางกรมธรรม์ประกันภัยทรัพย์สินที่ 
ได้บรรยายไว้ในตารางกรมธรรม์ประกันภัยได้รับความสูญเสีย หรือความเสียหายโดยไม่ได้มุ่งหวัง หรือโดย อุบัติเหตุจากสาเหตุใดๆ นอกเหนือจากที่ได้ระบุยกเว้นเอาไว้ ซึ่งจําเป็นจะต้องได้รับการซ่อมแซม หรือการ เปลี่ยนของใหม่ทดแทน ผู้รับประกันภัยจะชดใช้ให้แก่ผู้เอาประกันภัยในส่วนที่เกี่ยวกับความสูญเสีย หรือ ความเสียหายดังกล่าวทั้งหลายจนถึงจํานวนเงินที่ไม่เกินไปกว่าจํานวนเงินในส่วนที่ได้กําหนดไว้ในแต่ละ 
รายการในตารางกรมธรรม์ประกันภัย และไม่เกินไปกว่าจํานวนเงินรวมทั้งสิ้นที่ระบุไว้ในตารางกรมธรรม์ ประกันภัยดังกล่าวตามที่ได้เอาประกันภัยไว้ในที่นี้ เว้นแต่เท่าที่จะได้มีการจัดทดแทน...” 
หมวดที่ 3 
“ผู้รับประกันภัยจะชดใช้ให้แก่ผู้เอาประกันภัยสําหรับจํานวนเงินทั้งหลายที่ผู้เอาประกันภัยมีความ 
รับผิดตามกฎหมายที่จะชดใช้เป็นค่าชดเชยสําหรับ 
1. ความบาดเจ็บทางร่างกาย หรือความเจ็บป่วยโดยอุบัติเหตุต่อบุคคลใด 2. ความสูญเสียหรือความเสียหายโดยอุบัติเหตุต่อทรัพย์สิน 
ซึ่งเกิดขึ้นโดยมีความเกี่ยวข้องโดยตรงกับการปฏิบัติงานตามสัญญาว่าจ้างที่ได้เอาประกันภัยไว้ 
ตามกรมธรรม์ประกันภัยฉบับนี้ และได้เกิดขึ้นบน หรือในบริเวณของสถานที่ทํางานตามสัญญาในระหว่าง 
ระยะเวลาเอาประกันภัย 
(ต่อ) 

ในส่วนที่เกี่ยวกับการเรียกร้องค่าชดเชย ซึ่งการชดใช้ค่าสินไหมทดแทนที่ได้กําหนดไว้ในที่นี้จะใช้ บังคับ ผู้รับประกันภัยจะชดใช้เพิ่มเติมให้แก่ผู้เอาประกันภัย สําหรับ 
1. ค่าใช้จ่ายและค่าธรรมเนียมทั้งหลายในทางกฎหมายที่ผู้เรียกร้องค่าสินไหมทดแทนจะได้รับการ ชดใช้จากผู้เอาประกันภัย และ 
2. ค่าใช้จ่ายและค่าธรรมเนียมทั้งหลายในทางกฎหมายที่เกิดขึ้นด้วยความเห็นชอบเป็นลายลักษณ์ 
อักษรจากผู้รับประกันภัยในการโต้แย้งการเรียกร้องค่าสินไหมทดแทนใด ๆ 
ความรับผิดของผู้รับประกันภัยภายใต้หมวดนี้จะไม่เกินไปกว่าจํานวนเงินจํากัดของค่าสินไหม 
ทดแทนดังระบุไว้ในตารางกรมธรรม์ประกันภัย” 
3. การประกันภัยป้ายโฆษณา ในปัจจุบัน ป้ายโฆษณามีหลายรูปแบบ เช่น ป้ายไฟนีออน ป้าย โลหะ ป้ายไฟแอลอีดี มีทั้งที่ติดตั้งอยู่บริเวณถนน และบนอาคารสูง กรมธรรม์ประกันภัยนี้ให้ความคุ้มครอง ต่อความเสียหายต่อป้ายโฆษณาที่เอาประกันภัยไว้ รวมถึงความรับผิดตามกฎหมายต่อบุคคลภายนอกอัน เกิดขึ้นเนื่องมาจากป้ายโฆษณาที่เอาประกันภัยนั้นภายในระยะเวลาเอาประกันภัย 
ข้อความที่ระบุความคุ้มครองในกรมธรรม์ประกันภัยเป็นดังนี้ 
หมวดที่ 1 การคุ้มครองต่อป้ายโฆษณา 
“บริษัทจะชดใช้ค่าสินไหมทดแทนแก่ผู้เอาประกันภัยสําหรับความสูญเสียหรือเสียหายใดๆ ต่อป้าย 
โฆษณาหรือส่วนหนึ่งส่วนใดของป้ายโฆษณาอันเกิดจาก 
1) อุบัติเหตุซึ่งเกิดจากเหตุภายนอก (คําว่า “อุบัติเหตุ” ให้รวมถึงเหตุการณ์ที่ต่อเนื่องกันใน อุบัติเหตุที่เกิดขึ้นครั้งเดียว) 
2) อัคคีภัย ฟ้าผ่า ภัยระเบิด หรือลักทรัพย์” 
ซึ่งหมวดที่ 1 นี้มีข้อยกเว้น ได้แก่ 
1) การละลาย การไหม้ของหลอดไฟหรือท่อ ที่เกิดจากไฟฟ้าลัดวงจร หรือการเสียหายของ เครื่องยนต์กลไก หรือความบกพร่องของไฟฟ้า หรือเครื่องจักรกล 
2) การซ่อมแซม การทําความสะอาด การเคลื่อนย้ายหรือการติดตั้ง ความสึกหรอ การเสื่อมสภาพ การเสื่อมราคา 
3) ความเสียหายแก่หลอดไฟ เว้นแต่หลอดไฟถูกกระทบแตก 
4) การใช้งานมากเกินขนาด ใช้ความร้อนสูงเกินขนาด หรือเร่งเครื่องเกินกําลัง 5) ความเสียหายเกิดจากสภาพของบรรยากาศ 

หมวดที่ 2 การคุ้มครองความรับผิดต่อบุคคลภายนอก 
“บริษัทจะชดใช้ค่าสินไหมทดแทนแก่บุคคลภายนอกสําหรับจํานวนเงินที่ผู้เอาประกันภัยต้องรับ 
ผิดตามกฎหมาย อันเนื่องมาจาก 
ก. ความบาดเจ็บหรือสูญเสียชีวิตอันเกิดแก่บุคคลภายนอกและเป็นผลมาจากอุบัติเหตุ ซึ่งเกิดจาก 
ป้ายโฆษณาที่ได้รับความคุ้มครองตามกรมธรรม์ (อันมิใช่บุคคลในครอบครัวซึ่งอยู่ด้วยกันกับผู้เอาประกัน ภัยหรือลูกจ้างของผู้เอาประกันภัยที่เกิดขึ้นในระหว่างทางการที่จ้าง) 
ข. ความเสียหายต่อทรัพย์สินของบุคคลภายนอก และเป็นผลมาจากอุบัติเหตุ ซึ่งเกิดจากป้าย โฆษณาที่ได้รับความคุ้มครองตามกรมธรรม์นี้ (อันมิใช่ทรัพย์สินของผู้เอาประกันภัย หรือผู้เอาประกันภัย เป็นผู้เก็บรักษา ควบคุมหรือครอบครอง หรือของบุคคลซึ่งกระทําการแทนผู้เอาประกันภัย) อนึ่ง ความรับผิด ตามหมวดนี้ให้รวมถึงความเสียหายใด ที่เกิดจากความบกพร่องในการติดตั้ง 
หมวด 2 จะมีข้อยกเว้นเฉพาะคือ ไม่คุ้มครองความรับผิดตามสัญญา ส่วนข้อยกเว้นทั่วไป สําหรับทั้งหมวดที่ 1 และหมวดที่ 2 กรมธรรม์ประกันภัยไม่คุ้มครอง 
ความเสียหายต่อไปนี้ 
ธรรมชาติที่ร้ายแรงอื่น 
1) ความเสียหายต่อเนื่องไม่ว่าจากสาเหตุใดก็ตาม 
2) ความสูญเสียหรือเสียหาย เกิดจากหรือสืบเนื่องมาจาก 
2.1) น้ําท่วม ไต้ฝุ่น เฮอริเคน ทอร์นาโด ภูเขาไฟระเบิด แผ่นดินไหว หรือภัย 
2.2) ภัยสงคราม (ไม่ว่าจะมีการประกาศหรือไม่ก็ตาม) สงครามกลางเมือง การ 
กระทําที่มุ่งร้ายคล้ายสงคราม 
ลุกฮือต่อต้านรัฐบาล 
2.3) การนัดหยุดงาน การจลาจล การปฏิวัติ การกบฏ หรือการที่ประชาชน 
3) ความสูญเสียหรือเสียหายต่อทรัพย์สินที่เอาประกันภัยไว้ อันเกิดจาก หรือสืบเนื่อง มาจาก การแผ่กัมมันตภาพรังสีจากเชื้อเพลิงนิวเคลียร์ หรือจากกากนิวเคลียร์ซึ่งเกิดจากการเผาไหม้ของ เชื้อเพลิงนิวเคลียร์และจากกรรมวิธีใดๆ เป็นการแตกแยกตัวนิวเคลียร์ ซึ่งดําเนินติดต่อไปด้วยตัวเอง 
4. กรมธรรม์ประกันภัยหม้อน้ําและภาชนะรับแรงดัน กรมธรรม์ประกันภัยนี้คุ้มครองตัว ทรัพย์สิน คือ ความเสียหาย (นอกเหนือจากไฟไหม้) ต่อหม้อน้ําและภาชนะรับแรงดันเอง และยังมีความ คุ้มครองความรับผิดต่อบุคคลภายนอกด้วย โดยมีข้อความระบุในกรมธรรม์ดังนี้ 

“บริษัทจะชดใช้ค่าสินไหมทดแทนแก่ผู้เอาประกันภัย สําหรับ 
1. ความรับผิดตามกฎหมายของผู้เอาประกันภัย สําหรับความเสียหายต่อทรัพย์สินที่มิได้เป็นของ ผู้เอาประกันภัย 
2. ความรับผิดตามกฎหมายของผู้เอาประกันภัย สําหรับความบาดเจ็บต่อร่างกายถึงขนาดทําให้ สูญเสียชีวิต หรือมิได้สูญเสียชีวิต ซึ่งเกิดขึ้นแก่บุคคลใด ๆ นอกเหนือจากลูกจ้าง หรือคนงานของผู้เอาประกันภัย หรือสมาชิกในครอบครัวของผู้เอาประกันภัย 
อันมีสาเหตุมาจาก หรือสืบเนื่องโดยตรงมาจากการระเบิด หรือการยุบตัวตามที่ได้ให้คําจํากัดความ ไว้ ของหม้อน้ํา หรือภาชนะรับแรงดันใดดังได้บรรยายไว้ในตารางกรมธรรม์ประกันภัยขณะที่อยู่ในระหว่าง การใช้งานตามปกติ” 
กิจกรรม 15.2.4 
1. ลักษณะการใช้รถยนต์มีผลอย่างไรต่ออัตราเบี้ยประกันภัยและความคุ้มครองภายใต้กรมธรรม์ 
ประกันภัยรถยนต์ภาคสมัครใจ 
2. วัตถุที่เอาประกันภัยภายใต้กรมธรรม์ประกันภัยป้ายโฆษณาคืออะไร 
แนวตอบกิจกรรม 15.2.4 
1. การระบุลักษณะการใช้รถยนต์ไม่ถูกต้องทําให้อัตราเบี้ยประกันภัยไม่ถูกต้อง เช่น รถยนต์ที่ จดทะเบียนในนามของบริษัทแต่ใช้เป็นรถยนต์ประจําตําแหน่งของกรรมการผู้จัดการซึ่งสามารถระบุเป็น รถยนต์ส่วนบุคคลได้ แต่ไประบุเป็นรถยนต์ที่ใช้เพื่อการพาณิชย์ อัตราเบี้ยประกันภัยจึงสูงกว่าที่ควรจะ เป็นจริง และในกรณีที่ระบุลักษณะการใช้รถยนต์ที่มีความเสี่ยงต่ํากว่าการใช้งานจริง เช่น เป็นรถยนต์ที่ใช้ รับจ้าง แต่ระบุเป็นรถยนต์ใช้ส่วนบุคคล ไม่ใช้รับจ้างหรือให้เช่า เมื่อเกิดอุบัติเหตุขึ้นโดยผู้เอาประกันภัย เป็นฝ่ายประมาท ผู้เอาประกันภัยต้องรับผิดชอบความเสียหายส่วนแรกเองต่อความเสียหายของรถยนต์คู่ กรณี และความเสียหายของรถยนต์คันเอาประกันภัยจะไม่ได้รับความคุ้มครอง 
2. วัตถุที่เอาประกันภัยภายใต้กรมธรรม์ประกันภัยป้ายโฆษณามี 2 อย่าง คือ ทรัพย์สิน ได้แก่ ตัวป้ายโฆษณา และความรับผิดต่อบุคคลภายนอกของผู้เอาประกันภัย  </p>
<br>
<br> 
</body>
</html>
